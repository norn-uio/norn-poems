No er det eit Liv 
og eit Tidsfordriv ‒
hurra meg rundt! 
No kjem Sildi og gjeng mot Land, 
Kvalen han deiser i Himmel- Rand, 
Nisa ho valtrar, og Storseiden våd, 
Tenna ho kvêd. 


No er det eit Liv 
og eit Tidsfordriv ‒ 
hurra meg rundt! 
Fuglen han held vel ein Sjau idag 
verre en Kvinnfolk i Kafllag, 
Graamaasen skrik, og Kvitmaasen gjel, 
Tjuvjoen stel. 


No er det eit Liv 
og eit Tidsfordriv – 
hurra meg rundt! 
Kararne ropar: Nota maa ut! 
det gjeng som Høydott i Tunnarknut, 
Borni dei hoppar so lette som Fjøyr, 
Hundarne gøyr. 


No er det eit Liv 
og eit Tidsfordriv – 
hurra meg rundt! 
Nei, for ei Roping og Ror og Mas ‒
høyr paa han Arne, vaar Notabas! 
Sjøen er full utåv Sildi paa Spreng, 
Lufti av Veng. 


No er det eit Liv 
og eit Tidsfordriv ‒ 
hurra meg rundt! 
det gjeng i ein Fei, Noti er stengd, 
og Hundra Tunnur so hev dei i Fengd. 
Kararne ropar til Kvinnfolki daa! 
«Ølgryta paa!»