Og Staren sit uppaa Stovetak 
so silkeklædd baade fram' og bak. 
Det braglar grumt i det fine Ty, 
og Nebben stikk han i villan Sky: 
«Aa jamen er det Moro aa liva!» 


Og Soli rôdar paa Blomster-Eng, 
og Staren fyk paa sin lette Veng, 
og Staren set seg paa Bjørke-Kvist 
og byrjar der, som han slutta sist: 
«Aa jamen er det Moro aa liva!» 



Himlen er Sylv, og Jordi er Gull ‒
heile Heimen av Songar full! 
Staren er byrg, og Staren er breid: 
for han hev Kjering, og han hev Reid: 
«Aa jamen er det Moro aa liva!» 


Aa kjære Kari, aa hei, aa hopp! 
eg hev slik Elsk i min unge Kropp ‒ 
og vil du som eg, so sete me Bu 
og bygg oss ei Stova eg og du. 
«Aa jamen er det Moro aa liva!» 

 