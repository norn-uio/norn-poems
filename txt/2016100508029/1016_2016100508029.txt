Fyrste Fuglen, fyrste Fuglen 
sit og syng paa Bjørke-Grein, 
vekkjer Vaaren upp, som blundar 
djupt inni dei dimme Lundar, 
lokkar Blomar fram og Kumar, 
roper paa den sæle Sumar. 


Fyrste Fuglen, fyrste Fuglen 
sit og syng paa Bjørke-Grein, 
Soli glytter gjenom Skodda, 
nedi Moldi vaknar Broddar, 
Symra i dei berre Haugo 
romsar seg og slær upp Augo. 


Fyrste Fuglen, fyrste Fuglen 
sit og syng paa Bjørke-Grein. 
Ho, som hev det glade rke: 
læ og smila Helg og Vyrke, 
Tiritunga nedi Bakken 
drøymer alt um Sol i Nakken. 


Fyrste Fuglen, fyrste Fuglen 
sit og syng paa Bjørke-Grein, 
Safter sprengjer paa og syder, 
Knuppar kravlar fram og lyder ‒
Livet upp or Jordi stirer, 
Tusund glade Augo tirer. 


Fyrste Fuglen, fyrste Fuglen 
sit og syng paa Bjørke-Grein, 
Vonerne, som kurde daude, 
vaknar upp med Kinner rande, 
og dei straalar, mine Augo, 
meir en Blomstrarne paa Haugo! 