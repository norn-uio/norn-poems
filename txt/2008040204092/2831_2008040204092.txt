Eg gjekk meg so tidt i den ville ur 
under svartblaa mur 
og lydd' etter harpeljode; 
der inne sat huldri og sang og sang, 
det tryllande klang, 
og tonarne brusa i blode. 


Naar verdi var vond, og tungt var mitt sinn, 
eg stiltra meg inn 
i glimande gyllde salar, 
eg bøygde mitt hovud og lydde so stilt, 
aa det let so mildt 
um live i hulde dalar! 


Og mæyi tok smilande guten sin 
mot mjuke kinn, – 
ho kunde meg evig yngja, –
daa snudde seg alt, ade vit og tru, 
for der vild' eg bu 
og spela paa harpor og syngja. 


I verdi var ingen som vilde meg væl, 
der var ingi sjæl, 
og stygg var meg menneskje-mugen; 
dei tonar der inne tryllande klang, 
det sang og det sang, 
og møyarne gilja i hugen. 


Eg vandra so tidt i den ville ur 
under svartblaa mur, 
der heimlege harpor mun klinga; 
eg Sylvelin fann, ho tryllande sang 
under harpeklang, 
so tonarne brann meg i bringa. 


Du leikar for meg under stjerneskin, 
du Sylvelin, 
med blomarne angar paa engje; 
du fangar min hug og løyser mi sorg, 
og ljos vert mi borg, – 
det klinga skal lenger en lengje! 


Du dreger meg heim ifraa verdi stor 
til heimleg jord, 
der gauken han gjeler i lidi; 
som dronning du stend paa høgaste tind 
og lokkar meg inn 
til dalarne grøne go blide.