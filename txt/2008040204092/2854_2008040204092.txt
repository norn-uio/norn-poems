Det leika ein dag 
yver heio nord, 
ein dag utan kveld, 
med straalar av blod, 
og braglande eld . . . 
ikkje skuggar det beid 
yver all den jord, 
um ikkje mennerne myrke 
skapte seg tunge tankar 
og myrke, uløysande ord. 


Det leika ein dag 
yver heio nord, 
ein dag utan kveld . . . 
aa kveld vart det vel! 
Som ein røyk han for, 
den dag so frid, 
daa alle dei vonde magter 
endaa ein gong gav grid! 


Sæla ho skein 
yver tankar og ord, 
og alle dei lengslar 
som straalar for, – 
so kom det ein kveld, 
daa kjende eg saart, 
at notti var nær, 
at atter min lagnad var ute 
med nivlheims myrke her. 


Var sæla daa svevn 
i den Ijose lund, 
der englar stig upp og ned 
med song i munn 
og svævde alle dei tankar 
som barn til blidan blund? 


Fraa lagnaden kjemer 
den svarte hest; 
han tek meg og rider 
til helheimens fest, 
der alle dei smaadjevlar 
kvesser sitt tryne, 
alt godt i meg bur 
dei tenkjer aa tynel 


Til dessar eg stod 
som den seige gran 
og voks under stormen og striden. 
Eg bøygde meg ikkje 
for Gud elder mann, 
eg reiste meg djervt, 
medan skyerne brann, 
og verdi ho skalv 
i kolmyrke kveld; 
eg hadde kje age 
for blod elder eld . . . 


Men skulde eg missa 
mitt ville mot, 
og skulde han trøytna, 
min sterke fot, 
og skulde eg mjukna 
av milde ord, 
daa var det betre 
aa gravast i jord, 
daa vilde eg løyna 
meg inn i ein haug 
og ropa paa myrke magter, 
paa troll elder dagrædd draug! 