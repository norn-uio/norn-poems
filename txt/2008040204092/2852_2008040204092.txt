Um syngja eg kunde 
eit einaste kvad 
med tonar av bibrande blod, 
so det skalv i kvar einaste rad, 
og fraa sjæl og til sjæl kom som bod, 
aa skalv det ein tone 
av det i mitt kvad, 
eg gav det aat deg og var glad! 


Um finna eg kunde 
dei løyndaste ord, 
dei største som leika i sinn, 
naar du kom her so kjærleg og stor, 
naar du sa: “Eg er din, eg er din!” 
daa song eg ein song 
og ein takk fyre sist 
um det beste som verdi hev visst! 


Um vinna eg kunde 
det hævaste maal, 
som menneskje høyrde paa jord, 
ei røyst som av gull og av staal, 
og eit kvad med dei fagraste ord, 
ein tone som brann 
og sjølv vann seg veg, 
aa det var ikkje godt nok for deg! 


Um vit eg kje leita 
i syngjande ord, 
men um hjarta og hugsyn og blod, 
ja, for det er det største paa jord, 
fraa sjæl og til sjæl gjeng det bod. 
Og skalv det ein tone 
av det i mitt kvad, 
eg gav det aat deg og var glad! 