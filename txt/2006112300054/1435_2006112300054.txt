Eg grov deg ned i Hagen, 
Der og er vigde Jord, 
Der Solarstraalur leikar 
Og Rosebusken gror – 
Der Doggi fruktbar felle, 
Der angar det so søtt, 
Der liksom i mit Hjarta 
Du heve djupt deg røtt. 


Du esla var til Livet, 
Her vann du inki fram, 
Og aldri fekk du skoda 
Solgull paa Bergekam. 
Kven veit kor det seg lagar, 
Guds Rike er so vidt, 
Kanskje i større Hagar 
Du eigong blømer fritt? 


Aa du, so mange Voner 
Me hera jardar ned! 
Me difyr inki syter 
Og misser Hjartefred. 
Mangt Fræ maa liggja lengje 
Fyr det kan spira upp; 
Men eigong vil det vaksa 
Med Blad og Blomeknupp. 


Ja alle jarda Voner, 
Som saart me syter her, 
Um lite elder lengje 
Dei visst sin Fullnad fær. – 
So i Vorherres Hage 
Kvar Von er Korn i Mold,
Som eigong stend i Brage 
med frukter hundra Foll. 


Der glad – sjaa Jordi blømer 
Med tusund Blomar smaa. 
Og Himmel-Stjønnur tindrar 
Igjenom Lufti blaa. 
Alt vel Vaarherre vender, 
Hev ingen Skapnad gløymt – 
Maa tru han hev det beste 
Til oss bak Gravi gjøymt. 