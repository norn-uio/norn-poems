Aa, kjære Son min, kvat skal du bli? 
Eg er Son til Mor i all mi Tid. 


Aa, kjære Son min, du gifter deg no. 
Eg er Son til Mor, ho finne Raad. 


Aa, kjære Son min, du noko fær bli. 
Eg er Son til Mor, og ho kan vel fri. 


Aa ja; men du kan ki støtt vera Pjokk. 
Eg er Son til Mor, det mein' eg er nok. 


Aa ja somen; du verte vel Kar. 
Eg er Son til Mor, ho veitar meg Gard. 


Sant nok; der er Norigard, Dovre, Vik. 
Eg er Son til Mor, ho gjer meg vel rik. 


Ja, sæl er den, som eig Sonen slik! 
No skal der so men kome Mann til Vik. 


Han gjord' inki Grann paa Guds grøne Jord, 
Han livde og dauda som Son til Mor. 