Eg vil stella meg so, som eg trur det er best 
for meg sjølv, baade likam og sjæl. 
Korleis skal eg bli lukkeleg? tenkjer eg mest, 
– baad' for tid og for evigheit sæl? 


Denne lengting mot lukka hev skaparen lagt 
inni alt, som hev tanke og liv. 
Det er denne, som gjer, at det gode fær magt, 
naar i hugen ho leikande sviv. 


Du maa verja din rett med dei midlar, du eig; 
men tenk andre i staden din daa. 
Gjer mot andre, som dei skulde gjera mot deg, 
– det er grensa, du etter skal sjaa. 