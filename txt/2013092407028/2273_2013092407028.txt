Du skal 'kje slaa ihell – Naar tru me læra 
aa lyda dette endeframme bud? 
D'er ord, som koma fraa ein kjærleg Gud, 
som alle menneskje som born bør æra. 


Men endaa stender kvart eit folk paa vagt 
med fæle vaapen stødt til herferd budde. 
Paa retten skal me laata, som me trudde; 
men naar det knip, so kjem det an paa magt. 


Og presten signar dette mordarverk 
og takkar Gud so varmt i sigergleden. 
Kvart land seg herbur for aa »sikre freden«, 
og difor gjeld det um aa vera sterk! 


So gjeng me der og skrøyter av eit mot, 
som dyr og villmenn seg utav kann rosa. 
Den bljuge gjenta skal den guten kjosa, 
som heve tappat mest med mannablod! 


So gjeng me der og øver oss til strid, 
naar kjærleik helst oss skulde gjenomstrøyma. 
Um blod me syngja og um blod me drøyma 
lik villmenn i den gamle sagatid. 


»Til helvites med kvarei uniform! 
Og vil dei endeleg sjaa blodet fljota 
so lat os sume hengja, andre skjota 
og taka bispegard og slott med storm«. 


Slik tenkjer folk Og den som hatet saar, 
han hauster inkje kjærleik, kann du vita. 
og naar dei store liksom ulvar bita – 
so bitast alle; berre styrken raar. 


Aa Gud, at mannaætti gløymer av 
den sikre lovnaden um »fred paa jordi«. 
Aa lat oss altid minnast desse ordi 
og sendast broderhelsing yver hav. 


Ja brødrar er me, born av same far 
og denne jordi ho er alles moder. 
Fraa »næsten« og til vaare antipoder 
oss kjærleik binda saman, gard til gard! 


Er det ein draum? Er dette ein chimære? 
I Noregs storting vart det nyleg sagt. 
Den mannen var det betre hadde tagt; 
han er ein ussel makk i aandens sfære. 


Um Wisbech sellskap kan med Moltke faa 
som kallar krigen «heilag» ‒ lat dei fara. 
Nei krigen er kulturens verste mara; 
d'er villdyrtankanne, som endaa raa. 