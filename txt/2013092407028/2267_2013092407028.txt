»Det er so vonlaust, som det kan vera, 
eit galningsarbeid det der, de gjera. 
Det er 'kje anna enn gant og gap 
og spillte krefter til landsens tap«. 


Paa denne visa dei jamt hev gnaalat; 
ho stend yv' inngang og utgang maalat. 
Og endaa legg me 'kje strævet ned, 
me vil ha strid, naar dei vil ha fred. 


Eg minnest ein av dei gode gamle, 
han Harald, som vilde Noreg samla. 
Han fekk det samlat  for sverdet beit – 
so sidan bandi me inkje sleit. 


Og difor ærad me denne gamling. 
Men det var berre ei ytre samling. 
Me krevja meire: eit folk, som veit, 
at det er samlat, at det er eit! 


Eit folk, som elskar dei gamle grunnar, 
eit folk, som ropar med tusund munnar: 
Vaart land er fagert, vaar soga stor, 
men gjævast maalet aat gamle mor! 


Og me vil møtast fraa fjell og dalar 
og bruka maalet, som folket talar; 
og det, som liver paa tunga vaar 
skal bløma rikare aar for aar. 


Det gamle maalet med friske tankar 
paa hjartedørom hjaa folket bankar. 
Det kjende maalet seg smøygjer inn, 
so tanken fyller det heile sinn. 


Og er folk fyrst upp or svevne vekte, 
sjaa daa er trældomens magter knekte. 
Eg veit nog det, det vil taka tid; 
men me skal vinna i opi strid. 


Og daa skal folket som eit seg kjenna, 
og for vaart Noreg skal hjarta brenna. 
Daa samlingstanken, av Harald nørd, 
me segja kann, at er gjenomførd. 

 
Me gjev oss ei, um dei slær og spottar; 
nei um vaar munn so med mold dei dottar –: 
d'er sant, at kjøtet det er som høy, 
men store tankar kann aldri døy! 