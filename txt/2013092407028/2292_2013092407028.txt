Sol, sol – straalande sol! 
Sol yver gamle grunnar! 
Vaaren sit i sin konungstol: 
han heidrast av tusund munnar! 
Og livet livnar paa alle rom, 
det laver av lauv og gras og blom. 


Den gamla gaata er alltid ny –: 
kvi livet so snart skal enda? 
Kor kjem det ifraa? korav mun det fly? 
Til den, som det ut mun senda ? 
Og kvifor er alt dette livet skapt? 
Vel inkje til verta for evigt tapt? 


Ja tankar vekkjer den væne vaar 
i all si straalande sæla. 
Me lengta og leita, men aldri naar, 
so fullt me kann maalet mæla. 
Fraa vaar me lengta til rike haust, 
fraa solglad-stund, til ho sprett i aust! 