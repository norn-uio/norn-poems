
I tru hev eg leitad med ljos og lykt; 
men ingen utveg eg fann. 
Det stengde i aust, det stengde i vest, 
so tankanne inne brann. 


Eg trudde ei tid, at det tronge kot, 
der allting so ordnat stod, 
var verdi den vide, sannings heim – 
tettat med vitneblod. 


Men livet brann hol paa den gamle vegg, 
og so seig det alt i grus. 
No eig eg bert barneminne att 
um dogmannes sniglehus. 


Det var godt, eg fekk tvila og brjota ut, 
fyrr eg regtigt var innestengd 
og so  naar det glap i den verste kneik, 
som vrak vart undan slengd. 


Det er verre, naar trui brest forseint – 
for seint til aa bøtast paa; 
daa stend du spottande, altfor blind 
til anna eld ørvæna sjaa. 


No trur eg – tvilande, leitande, sæl; 
for alt eg i sanning finn. 
Eg bøygjer kne for den store Gud, 
eg elskande kallar min. 