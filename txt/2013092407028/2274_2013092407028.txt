Fraa fyrst eg elskad far og mor 
og so min systkinring. 
Eg kyste syster, klappad bror 
og flaug so glad umkring. 


So fauk eg ut or logne reid 
og fann meg ven paa ven; 
fraa blom til blom, med tidi skreid, 
eg flaug og flaksad, men 


So hekk eg fast. Tvo augur blaa 
meg trylte, kvar eg stod. 
Der fann eg alt, eg emnad paa 
med elskhugs heite glod. 


Men kjærleik føder kjærleik stødt, 
og meir mit hjarta brann 
for alle, som ha skuldlaust blødt – 
for kvarei taar, som rann ‒ 


For kvarein stakkar, broten, bøyd 
i livsens tunge strid, 
og tanken min vart vidar' tøygd 
og meire klaar og fri. 


No kjenner eg meg systkinskyld 
med kvarei sjæl, som brenn 
for deim, som lid i frost og kyld, – 
og her er hondi, ven! 