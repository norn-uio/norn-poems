Eg stundom meg ser nedi gravi aa siga; 
eg veit inkje, um eg skal uppatter stiga. 
D'er vonløysa daa som meg sliter og tvingar, – 
daa aldri der trøyst inni øyrom mi klingar. 


D'er sjukdom og freistingar tunge og svære; 
av suti dei koma – det lyt vel so vera. 
Det brotne maa heilast; men kann me det vinna? 
– Nei aldri um livstraaden ut me vil spinna. 


Men syndi maa sonast, fyrr fred me kann finna, 
Me lengta og leita baad' ute og inne. 
Med saknad me søkja det, eingong me aatte, 
daa barnet i solheimen sulla seg maatte. 


Koss er det so daa? Er der von fyr meg arme, 
som ligg her og tærest av sut og av harme? 
Som tregar so saart paa dei misstaki mange, 
som veld, at eg sutfull og sturen maa ganga? 


Nei, det som er gjort, kann ei um atter gjerast, 
og minni um synd gjenom livet maa berast. 
Den byrdi ho trykkjer og tyngjer og tvingar, 
til sjæli seg fri imot himelen svingar. 


Det reinskar og bøygjer den harde naturen ; 
det er som aa renna sit hovud mot muren: 
Der sette han stengsla, me aldri kann brjota, 
dér syner han gleda, me aldri fær njota! 


So bøyg deg i gyvet for skaparen store, 
som skapte og saag, det var godt, det han gjorde. 
Ja kom, lat oss lova og elska og beda 
um naade og hjelp og um løysing og gleda. 


Farvel daa til livet og soli og dagen! 
Me møtast vel eingong i daudingahagen! 
Ja augo mi bresta og hendanne dovnar 
. . . Vaarherre meg hjelpa deu stundi, eg sovnar! 