Hytta er laag og liti, 
bygd som eit sjorereid. 
Ho ligger tett innmed vegen 
under den ville heid. 


Mannen er yver halvhundrad, 
listande, lang og slut 
med hundagtig smørsmil kring lippom; 
men smilen er kryddat med sut. 


Kona er tunn og liti 
med trampande trælegong. 
Ho talar so fislet og blidlegt 
med ei tone av jammer-song. 


Med lurande augur ho gletter 
paa deg, ‒ so bleik som bast. 
Du fær eit inntryk av »kjette«, 
som bit seg i minnet fast. 


Borni i kraai seg gøyma, 
fillutte, bleike og graa. 
Svolt og kyld seter merke, 
og dei er so snare sjaa. 


Dei større er ute tena, 
og eit yver havet strauk. 
For svolten kan nebbi krøkja, 
og so verte fuglen hauk. 


Haukar med sterke vengjer 
og synet som lynblink kvast, 
lengtande etter ein bloddrykk, 
naar kloi dei fyrst slaa fast. 


Ja armod, du avlar rovdyr, 
og det hev sin gode grunn : 
Kann mannen som menneskje liva, 
naar han inkje eig mat i munn? 


Kann den, som sliter og trælar, 
men endaa maa svelta attaat, 
kann den finna livet rettvist? 
‒ Nei det er ein skakkstyrd baat. 