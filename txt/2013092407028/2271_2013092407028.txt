Kva er det, som skjer i augom 
og dirrar i lufti blaa? 
Kva er det, som sprett i solglans? 
Det undrast eg jamleg paa. 


Kann dei løysast dei tusund gaatur, 
som veks or det yrjande liv? 
Kann det rettast alt dette vronge ? 
‒ slik tankanne kringum sviv. 


Aaja, det kunde nog rettast 
paa mangt, um me berre vil. 
Men so maa du 'kje blunka med augom 
naar soli hev skinet eit bil; 


So maa du 'kje venda halvvegs, 
um vegen ser ruskutt ut; 
for fram er vaarherres budord, 
og det maa du lyda, gut! 


Gransk med det vit, du heve, 
‒ dertil han deg vitet gav – 
Søk sanning og liv deretter, 
so lær du aat kalde grav. 


D'er kunnskap, som skjer i augom 
og dirrar i lufti blaa! 
Men fridom og fred og sæla, 
d'er maalet, me eingong naa! 