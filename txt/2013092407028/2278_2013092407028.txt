Hev du kjent deg fri og glad, 
– ungdomseld i alle aarar, 
– ingenting som sting og saarar, 
medan tanken flyg avstad 
mot dei ljose, fagre heimar, 
der dei største aander sveimar? 
Reint liksom eit papirblad, 
fyrr enn pennen paa du sette, 
livet laag. Du inn fekk gletta 
i dei løyndomsfulle salar, 
der dei beste aander talar. 


Liksom lynblink upp det lyste 
i di sjæl og eldfimt tende 
tanken, so du grunnen kjende 
kvifor himlen jordi kyste. 
Alt du saag i samanheng –: 
Dette virvar av atomar 
lyder ljod av same streng, 
– alt, som jord og himel romar, 
som eit barn so lydugt dansar 
etter takti – og du sansar 
ord og tonar, ord og meining. 
Alt, som er, hev sitt aa gjera 
i det store skaparverk, 
og her er ei hond so sterk, 
at ho dette alt kann bera. 
Alt er godt som gladt i eining 
med den store vilje verkar. 


Hev du kjent deg sunderbroten 
bøygd av møda, trøytt av tankar, 
som so vidt og villsamt vankar 
som i nottemyrkret foten. 
Tvilen aat seg djupt inni 
det, som var di beste gleda – 
og den ringen fager, fredad, 
den var inkje lenger fri. 
Liksom Jonas du deg harmad, 
daa den skuggeplanta visnad, 
som var livd, naar soli varmad. 
Og du paa din lagnad bisnad, 
um han verre kunde vera. 
»Vonlaust er det, alt me gjera, 
vonlaust alt vaart kav og strid –: 
Trælen verte aldri fri, 
sume stødt lyt herrar vera. 
Ingen trygt i gleda liver; 
alle syrgja, alle lida, 
alle mot kvarandre strida. 
Rundt i ring det allting sviver; 
ingi framgang er aa sjaa; 
ingi lukka er aa finna; 
ingen siger er aa vinna, 
og sin draum kann ingen naa. 
Ingi rettferd finst paa jordi; 
allting gjenger som paa raam.« 
Slik umlag du feller ordi 
i dit laup paa tvilens laam. 


Men der vert ein endskap paa 
denne vipping i ditt indre; 
for det gjelder inkje mindre 
enn ei større sanning sjaa. 
Einskildmannen lida lyt 
ofte for det fedrar bryt. 
Arv i ætti ofte heng 
so det synest, at i fleng 
evner verta delte ut. 
Grunn du maa til dette finna; 
og du finn til siste slut, 
at det verte vandt aa skilja 
skarpt imillom vondt og godt. 
(Mange no vel ropa vilja: 
Dette vart din verste spott!) 
Liksom ljos mun myrkret vinna, 
soleis maa det gode hava 
bakgrunn til aa straala mot. 
Godt er allting i si rot; 
men so maa det fram seg stava 
mot ei betre form, som fullnar 
maalet i Guds eigen draum. 
Vondt ei finst i livsens straum, 
det er former bert av livet, 
som maa rotna burt som sivet. 
Myrkr, det er ingenting, 
det er inkje Ijos, det tome, 
formlaust. Tanken sviv i ring 
utan dette fullt aa femna ; 
berre namnet kann me nemna. 
Livet hava maa ein qrum, 
og ei grunnkraft maa det hyda : 
Ordet fraa Guds eigen munn, 
naturlover det mun tyda. 