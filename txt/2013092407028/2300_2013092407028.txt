Min ven, vil du stansa og lyda eit grand, 
med eg deg ei helsing vil kveda? 
Eg vitnar, at syngja og dikta du kann, 
so det meg i hjarta mun gleda. 
Og eg deg vil raa: 
Haldt fram, ja haldt paa! 
Ja det eg som ven vil deg beda. 


Du eiger so mykje av varme og glod, 
og strengen so fint kann du stilla. 
So fine er tonanne, reine di ljod, 
som perlar i sylvskaaler trilla. 
Og saknad og sut 
det synger du ut, 
og daa er det inkje so illa. 


Eg minner deg paa, du hev fengjet eit pund; 
du maa ‘kje i moldi det grava. 
For den, som er flittug, der kjemer ei stund, 
daa frugter av arbeidet lava. 
Med gleda ein kann 
daa sjaa, kva ein vann, 
um enn ein i motgong laut kava. 


– Og fela ho fangar min hugen so tidt, 
naar du ho i hondi mun taka. 
Ho tolkar so tungsamt, so fagert, so blidt, 
det, som ligger froset og klakat. 
Det, ord inkje vinn 
i tonar du finn, 
det milde, som hjartat mun skaka. 


Men dei, som faa lyda paa deg, er for faa, 
og di lyt du lesa og tenkja 
og læra, so fleire det ljoset faa sjaa, 
som her i ein avkrok mun blenkja. 
Og naar du som mann 
kann gleda ditt land, 
me skal deg i høgsætet benkja. 