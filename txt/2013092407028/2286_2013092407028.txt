I.
No soli sig og speglar seg 
for sidste gong i dag. 
Ho smiler til meg liksom du, 
naar du er godt i lag. 
Og himlen han er likso rein, 
som panna di er klaar. 
Og vinden kviskrar til mig lint, 
som du hev gjort i vaar. 


I kvar ein bekk, som spretter seg, 
eg høyrer laatten din. 
Og kvar ein solblink er ein smil 
so ljos som gutens min. 
Min kjærleik til deg flyg umkring 
i aarom liksom eld; 
han minner um deg dag og nott, 
kvar morgen og kvar kveld. 


Kor sæl eg er for du er min! 
Eg kviskrar tidt ditt namn 
og drøymer, at du kysser meg 
og held meg i din famn. 
I draumen vert eg aldri mett. 
i tanken aldri trøytt. 
Det er ei njoting fyre meg 
eg aldri upp fær øydt. 


So kome skuggar! sveipa meg 
i nottis kaapa inn! 
Eg er 'kje eine, kor eg fer 
med meg er guten min. 
Um han var daud og lagd i grav, 
han var meg endaa nær; 
han maatte høyra, naar eg sa: 
Eg hever deg so kjær! 


II. 
Kva skil det meg, um far og mor 
og heile verdi vid 
vil skilja meg fraa guten min, 
naar han meg kallar si? 
Naar han eit kyss um kveld meg gjev, 
det er som blaaset burt, 
og glad er eg og glad er han, 
naar leget det er turt. 


Og kann me inkje finna tak 
til livd for regn eld sol, 
so setja me oss paa ein stein 
og himlen hev til skjol. 
Og tidi skrid i laatt og leik, 
som straumen djup og strid. 
– Kva kjem meg heile verdi ved, 
naar han meg kallar si? 


III. 
Aa jau no er her leven du. 
med fjasing og med skraal! 
»Kva skil det dykkar?« sagde eg, 
»kva skil det Per og Paal?« 
Men no eg ser, at vondt det er 
fraa hopen løysa seg; 
dei syner tenner kvar og ein, 
og glefser etter deg. 


Ein skal den slette vegen gaa, 
som andre hever brukt. 
Me er daa døypte kristne du 
og heve kyrkjetukt! 
Dei kjem med klokkar og med prest 
og bygdis sladrehorg . . . 
Og far og mor dei gnaala stødt : 
»Du gjer oss hjartesorg.«


Der veks so kvass ein tynnerskog 
imillom meg og han. 
Dei sting med spottord kvar ei stund 
og ska'r oss alt, dei kann. 
Og misstru i mitt hjarta ligg 
og tærer dag og nott . . . 
Og paa vaar gamle elskhugsveg 
hev lygnis ugras grodt . . . 


Eg ser nog det, han er meg tru, 
og hev meg endaa kjær – 
men kvar ei stund, eg møter han, 
eg fleire tvilsmaal fær. 
Det slit meg sund, slik stund for stund 
aa grava kjærleiks grav 
og sigla vonlaus utan maal 
paa sorgis vide hav . . . 


VI.. 
Farvæl, farvæl min ungdoms draum! 
Farvæl, min elskte gut! 
No er der inkje onnor raad: 
No lyt du reisa ut! 
Eg elskad . . . elskar . . . men so bleikt 
som blomen, naar han døyr! 
Og difor reis og inkje meir 
paa mine sukkar høyr! 


Eg sviv som millom død og liv, 
– ei smiler elder græt – 
og streng paa streng, som fyrr gav ljod 
dei inkje meire læt. 
Men naar me no er skilde aat 
daa vil dei spanast stridt, 
og sorgis streng vil ljoma fullt, 
og taara rulla fritt! 


V.
No hev det gjenget mange aar, 
fraa di eg saag deg sidst. 
Og tidi hev med kjærleg hond 
meg upp or draumom risst. 
Haa, det var galskap denne elsk, 
eg lenge til deg bar! 
Det var innbilning, denne sut, 
som meg i hjarta skar. 


Slik hev eg trøystat meg so tidt. 
Men ingi trøyst eg fann. 
Naar slik eg vatn paa elden slog 
han berre meire brann. 
Eg elskad altfor, alttor høgt, 
eg elskad altfor reint! 
No ser eg det i dagsens ljos; 
men no er det for seint 


Men minnet um deg er mi lyst 
so mangei einsam stund. 
Dei elskhugsord, du eingong sa, 
dei lulla meg i blund. 
Paa botnen i mitt hjarterom 
der er dit bilæt gjøymt, – 
dér byggjer eg mitt lukkeslott 
av alt, eg heve drøymt. 