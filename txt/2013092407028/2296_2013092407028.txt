Blomen han stirde mot himlen graa; 
der var berre jagande sky aa sjaa. 
 »Lat meg sjaa soli!« bad blomen. 


»Her stend eg kruppnar, kulsar og frys. 
Og eg som stod sprikte med blekkjom nyss! 
Lat meg, aa lat meg sjaa soli!« 


Men so kom mannen med ljaaen daa; 
der var slikei dogg; der var godt aa slaa, 
og i morgon, trudd' 'an, kom soli. 


Og blomen han kjende det skarpe hogg; 
det svalad paa saaret den klaare dogg; 
no lengtad han inkje mot soli. 


Men soli ho kom paa himlen blaa 
og glytte paa alle dei blomar smaa, 
so døydde, so turkad blomen. 


– Slik gjenger det ofte i livet her –: 
Me lengta, men naar me kjem maalet nær, 
so turka me burt som blomen. 