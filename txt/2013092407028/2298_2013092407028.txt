Alt no du reisa skal ifraa! 
Alt no du velfar byd! 
– Me kom til gards som fuglar smaa, 
som fjør og sterke vengjer faa 
og fjuka ut paa ny. 


Hav takk for kvar ei gong, du liv 
i flokken spreidde ut! 
Hav takk for kvar ei ota stiv, 
for »diskussjon til tidsfordriv« – 
daa var du gasta gut. 


Hav takk, fordi du hever tru 
paa gamle Noregs sak! 
Korleis det venda vil og snu 
seg, alltid veit eg daa, at du 
vil standa stød og vak! 


Du kjenner vaarluft fyrr enn eg 
og fyk or reidet fort. 
Her sit eg stirer etter deg 
og tenkjer: Snart eg sama veg 
som du skal reisa – burt! 


Men um vaart samvær me hev mist 
so liver minnet enn. 
Og dette tenkjer eg so visst – 
at mangei stund paa Vonheims kvist 
oss tidt i tanken renn. 