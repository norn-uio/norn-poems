Det var Ivar Ingemundsson, 
skald, fraa Island ættad, 
han sat for seg sjølv og sturde stødt, 
naar mennanne drakk eld trettad. 


Den blide kong Øystein gaadde snart, 
at skalden han sat og sturde. 
»Kvi er du so hugsjuk, du, som var so kaat?«
kong Øystein han lvar spurde. 


»Du er nog so kiok, det veit eg nog, 
du ser, eg deg væl vil gjera. 
Men seg meg no, kva du syter for, 
so vil eg din hjelpar vera!« 


»Det som meg vantar, min herre god, 
det kann eg deg aldri segja. 
Eg minnest no for eit gamalt ord: 
dei største sorger tegja.« 


»So lyt eg gjeta,« sa kongen daa. 
Er der nokon, du hatar ? 
Fær du forliti æra av meg 
eld traar du noko, som batar?«


Lengtar du ut til andre menn 
eld andre hovdingar fara? 
»Enno hev du 'kje gjetet rett,« 
skalden Ivar svarad. 


»No er det vondt aa gissa meir, 
men endaa eigong vil eg prøva: 
Er det ei møy her eld heime 
som heve din elskhug røvat ?« 


»So er det, herre«, sa Ivar daa. 
»Syrg inkje, kongen svarad, 
so snart det vaarast, her gjenger skip, 
so kann du til Island fara. 


Brev til den, som for gjenta raar, 
eg sender, di sak aa telja, 
so gjev eg deg æra og gods og gull, 
so kann du deg make velja.« 


»Inkje kann du min lagnad letta, 
um du heldt av meg som ei moder. 
Aldri paa jord eg gjenta fær; 
for ho er gift med min broder.« 


»Daa er det sant, der er ingi raad, 
og daa lyt du slaa det or tankar. 
Men etter jol skal du vera med, 
der eg til gjestebods vankar. 


So fine gjentur du daa vil sjaa 
som klæder, der til er skorne; 
og du maa velja blandt alle deim, 
som inkje er kongeborne. 


»Tyngre vert harmen for kvar ei gong, 
eg væne gjentur fær sjaa, 
daa kjem eg ihug den gjenta att 
og sorgi mi aukar paa.« 


Han baud honom gardar og gods og gull; 
men lvar sat like stur. 
Han vyrde 'kje noko i verdi meir, 
daa han fekk 'kje si barnebrur. 


»No hev eg berre eit bod igjen 
og simplaste synest det vera: 
Kom til meg kvar dag, eg hev tid, 
naar matbordi ut dei bera. 


So skal me tala um gjenta stødt 
paa alle dei maatar, som finst. 
So kann det henda, at sorgi lettnar, 
og det var den beste vinst.« 


Og Ivar gjorde, som kongen baud; 
dei talad um gjenta tidt, 
og sorgi lettnad og livet laag 
framfor honom like fritt. 