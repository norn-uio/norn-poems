Snøen fell 
i graae Kveld 
stilt or mjuke Lufti. 
Stilt og tett, 
lint og lett, 
legg som Dunseng mjuk og slett 
dunkvit yver Tufti. 


Veslemøy 
vondlar Høy 
i den myrka Løa. 
Nisselaatt 
kvesar smaatt; 
Tuftekall seg likar godt, 
naar Buskap fær si Føda. 


Gamal Kar 
han er i Gard; 
strengt han all Ting agtar. 
Fylgde blid 
fraa fyrste Tid 
med i baade Stræv og Strid, 
og helft han Hoose vaktar. 


Difor og 
veit han fjaag 
kva han hev i Vente. 
Graae-Kropp, 
Raue-Topp 
kvar den Kveld fin Mjølke-Kopp 
fær av snilde Gjente. 


Mat ho ber 
til Kui kjær, 
og kvar og ei ho kjæler. 
Gjerne ho 
stullar so; 
altid var ho dyregod 
og aldri Nissen fæler. 


Varme Brunn 
til tyrste Munn 
hit fraa Eldhus ber ho. 
Fær so snøgt 
Ljos i Lykt, 
mjølkar Kui lognt og trygt, 
og breddfull Bytta fær ho. 


Stelt og god 
Rui so 
roar seg til Nattenn'. 
Jortar smaatt, 
legg seg godt; 
Tuften kjem med enn ein Dott; 
dansar so med Katten. 