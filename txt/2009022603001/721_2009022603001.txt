Fanden sit med si Bok paa Kne, 
ritar med Blodet raue, 
set sine Teikn paa tvers og sne 
for Levande og for Daude. 
Sist kjem dei nye, som no skal med 
inn i Flokken. 


Fram dei møter for høge Stol, 
mullande Bøni tung; 
Fanden gaper med Halsen hol 
etter baa' gamall og ung. 
“Vil de paa denne Fyre-Jol 
inn i Flokken?”


Ein etter annan dei svarar Ja; 
det tykkjest Fanden Mon; 
upp dei steller seg daa i Rad 
liksom til Konfirmation. 
Prøvast dei maa, fyrr han vil dei ha 
inn i Flokken.