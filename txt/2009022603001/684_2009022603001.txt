“ ‒ Nei Mor, det kan du tru med Lit; 
eg misste korkje Hugs hell Vit. 
D' er ingen Draum, eg fer i. 
Nei; væl eg veit, for fyrste Gong 
eg saag inn gjenom Glytten trong 
inn i den andre Verdi.” 
‒ “Daa fekk du Feigmanns-Gjerdi.”


“Syt ikkje, Mor, for Veslemøy! 
Det er kje eg, som burt skal døy 
og meg i Naa-Ham hylja. 
Men Bror din hev du misst i Kveld. 
Eg møtte han i Grave-Dæld. 
Han skein som Moreld-Bylgja.” 
‒ “Aa, den, som kunde fylgja!”


“Det myrkna yver Haug og Hei, 
og Skoming dulde Lengd og Lei. 
Eg gjekk med Gud i Tankar. 
Daa vart det stillt som djupt i Grav. 
Det var som Verdi sovna av. 
For Øyro Blodet banfar . . .”
‒ “Alt Dult i Myrkre vankar.”
 

“Eg vart kje rædd. Eg undrast smaatt . . . 
Daa ljosna fram av tette Nott 
ein Mann i Maaneskins-Lakan. 
Eg kjend' han væl og venta stillt. 
“Far væl”, han kviskra kvævt og mildt. 
Og burt i Lufti rak han.”
‒ “Gud i din Himmel, tak han!”


“Daa var det som eg lukta Lik, 
og høgt i Heii gól eit Skrik. 
Eg vitlaus vart og fæli 
og sprang i Ørska villt min Veg, 
til glad eg her fekk finna deg. 
men Minne er eg sæl i.” 
‒ “Gud evig glede Sjæli!”