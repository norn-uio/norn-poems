Det stig av Hav eit Alveland 
med Tind og Mo; 
det kviler klaart mot Himmelrand 
i kveldblaa Ro. 


Eg saag det tidt som sveipt i Eim 
bak Havdis graa; 
det er ein huld, ein heilag Heim, 
me ei kan naa. 


Ho søv, den fine Tinderad 
i Draume-Bann; 
men so ei Stund ved Solegla 
ho kjem i Brand. 


Naar Dagen fig som EI og Blod 
i Blaae-Myr, 
det logar upp med Glim og Glo 
og Æventyr. 


Det brenn i Bræ og skjelv og skin 
med gyllne Bragd, 
og Lufti glø'r i Glans av Vin, 
Sylv og Smaragd. 


Men av han døyr, den bleike Brand 
som slokna Glo, 
og klaart som fyrr ligg Alveland 
i kveldblaa Ro. 


Eg lengta tidt paa trøytte Deg 
der ut til Fred; 
men Lande fyrst kan syna seg, 
naar Sol gjeng ned. 