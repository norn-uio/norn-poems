Fram kryler ein kaapeklædd, gullfrynd Mann 
med Reiv um sin bøygde Skalle; 
Kaapa er sulka, som hadde han 
i djupaste Dye falle. 


“Aa Helvit-Herre, aa høyr mi Bøn! 
Eg er ein Konge i Pine, 
og deg eg søkjer um Hjelp og Løn, 
for no er eg ein av dine. 


Mange lika den lette Leik, 
eit rolegt Land aa herja; ‒ 
eg gav meg Fanden og mansleg sveik 
det Folk, eg skulde verja. 


Men sidan rædde dei burt seg dreg 
og lite signar Verke; 
og Folke stirer stygt paa meg; 
det ser Forrædar-Merke. 


Aa tak det av meg, eg bed deg blidt, 
du Øverherre sanne! 
so atter eg kan lyfte fritt 
mi høge Herskarpanne!” 


Fanden skriv i Bofi hans Namn 
og flirer av Hjartegrunnen; 
so tek han den merkte Drott i Famn 
og kysser han glad paa Munnen. 


“Meinsvoren Munn hev ein Svovelsmak, 
som altid eg lika kunde. 
Og væl vere deg, som bar mi Sak! ‒
Eg trivst, der Folke er bunde. 


No stend du skriven med Judas inn; 
det er den øvste Æra. 
Men Svidemerke paa Skallen din, 
med det kan eg Inkje gjera. 


Det maa deg fylgja i Liv, i Grav, 
i Soge og Skuggeheimar; 
d'er slik, det kan ikkje skollast av 
i alle Helvites Eimar. 


Men vil du ha Ros for ditt Svikarverk 
og Reiven av Skallen binda, 
so samla um deg det verste Herk, 
du kan i Lande finna!l


Samla um deg Prestar og Pakk, 
som lærde Eygn aa fanna! ‒  . 
Dei kved deg i Kyrkja Pris og Takk 
og høge Hosianna.”