Tsjuh! buh! feier Nordan-Kvitskjegg, 
han hiver med myrke Vengjer. 
Det yler og kvin yver nakne Hei, 
det kvitnar um Aas og Engjer. 
‒ Tsju ………………………..........


Tsju-hu-huh! feier Nordvest-Istroll’
det velter Skip og Stamnar. 
Have rørest av djupe Grunn 
og bryt paa femtan Famnar. 
‒ Tsju ………………………...….


Tsjui-lu! seier Vestan-Havmann, 
han kjem so vide av Sjø. 
Lett leikar den Gut um brune Bakkar, 
men lite so er han stø. 
‒ Tsju …………………………......


Tsjui-lu! seier Vestan-Havmann, 
han er so salt og vaat. 
Han lokkar med Sol og Blaaning blide, 
men helst det ender i Graat. 
‒ Tsju …………………………….


Tsju ‒ su! seier Austan-Bergkall, 
han er so kvass og klaar. 
Han kjem fraa alle dei ljose Tindar 
med Snøhatt um snøydde Haar. 
‒ Tsju ……………………………..


Sulilu! seier Sunnan-Ljosalv, 
han susar i Lauv og Lyng. 
Blomar hev han i fløymde Haare 
og blæs paa Fløyte og syng. 
‒Tsju ……………………………..
 

Sulilu! seier Sunnan-Ljosalv; 
daa er det godt aa gjæta. 
Daa er det lognt under solvarm Stein; 
daa vil mine Lam seg kjæta. 
‒ Tsju …………………………..


Sulilu! aa du sæle Sumar, 
med Sol i Bakke og Brôt. 
Daa søv eg i Lyngen min beste Blund 
og vaknar utan Graat. 
‒ Tsju ………………………….