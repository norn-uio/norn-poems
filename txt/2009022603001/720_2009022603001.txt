Heil sitje du og sæl, 
du Hovding høg i Hel 
og Drott paa Jord. 
Ver sterk og stor og fræg! 
Gakk staut din Sigers Veg! 
Legg Derdi under deg 
fraa Sud til Nord! 


Gjev kvar din Uven maa 
paa Jordi bannstøytt gaa 
forutan Trygd! 
Men den som gjev seg deg, 
lat han faa magga seg; 
gjer lett hans Ljugarveg 
til Heir og Høgd! 


Daa ber me deg i Famn 
og bannar ved ditt Namn 
tri Gonger tri. 
Tri Gonger tri du er 
vaar Hovding her og der! 
Du eig oss, kor me fer 
i allan Tid! 