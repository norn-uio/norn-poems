Aa stakkars vesle Hare 
so fin og silkeklædd, 
Gud veit, kor du hev fare, 
med di du er so rædd ? 
Du spretter og du skvetter 
so hovdelaus i Kring; 
kva er du renner etter 
og snøgg i Hol deg sting, 
arme Ting! 


Her er so god ein Sumar 
med Hus i kvar ein Busk 
og Lauv og friske Kumar 
aat slik ein liten Trusk. 
No skal me vera kvate 
i slik ei Solskinsstund; 
no skal me vera late 
og taka oss i Lund 
lette Blund. 


Du er so brun og lekker 
i Sumarkjolen din; 
d'er berre du for klekk er 
te vera Guten min. 
Men vil du glad meg gjera, 
so hoppa her i Li, 
og Vener ska me vera 
og Vener skal me bli 
all vaar Tid. 