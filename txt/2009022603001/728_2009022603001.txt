Langt inne, djupt i Skarefjell-Brunn 
seg holar ein Hall av Kopar; 
han kvelver irgrøn fin høge Rund 
med Glim av glidande Dropar. 
Eit Blaa-Skimmer gløser som halvt i Blund. 


Det tiklar og siklar og renn og dryp 
der rundt i Kræerne skome; 
det kvislar kvævt av Firfisle-Kryp; 
det gjeng som Geisping i Rome. 
Der Lyngormen søv med sin Spord i Glyp. 


Her inne i løyndaste Myrke-Kraa 
sit Gumle i Tiderne lange. 
Som turre Tre-Rot han er aa sjaa 
med Lemerne vredne og vrange. 
Um Hausen gror Steinrot og Mose graa. 


“Du Gumle gamle i Gnavlehôl!” 
kved Haugkall med Mæle skrinne; 
“du vakne og mumle ditt Gumle-Maal! 
det maa ikkje gaa av Minne. 
No Ungdomen kved berre Rask og Raal.” 


Daa dreg det upp som Klokke til Slag 
i Halsen visne og turre; 
det gnidkar og gneg som Bor og Sag 
og mél som i Katt og Knurre. 
Og Gumle-Maal losnar i lange Drag. 