Ein Dag dei spurde 
med Kolning um Munn, 
at Mannen var daaen 
i same Stund, 
ja just i den same Time. 


Daa skalv den unge 
i Hug og Hold: 
“no maa eg sjaa 
baade Draug og Troll 
og Gasten med Haari lange!” 


“Gud trøyste deg daa, 
du Veslemøy; 
det vøre deg betre 
du maatte døy, 
so fingje du Fred i Jordi!”
 

“Aa helder vil eg 
med Augo sjaa, 
en dauv og blind 
gjenom Derdi gaa 
og ikkje det sanne skilja!” ‒ 


‒ Sidan saag ho 
i Haug, paa Voll, 
baade Nisse og Nøkk, 
baade Draug og Troll 
og Gasten med Haari lange. 


Tidt mumlande gjekk ho 
med myrke Ord 
og skræmde stundom 
si eigi Mor; 
dei sa, ho vanta paa Vite. 


I Lyngmarki nord 
millom Haugar tri, 
der gjekk ho gjætte 
si meste Tid. 
Og “Haugtussa” vart ho heitand'.