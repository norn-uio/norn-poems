Eg sit i Kyrkja som Snikjegjest; 
eg gløymer Gudsord og gløymer Prest, 
‒ eg arme! 
Eg lesser Synd etter Synd paa meg, 
sor um eg ein Glimt kunde faa av deg. 


Og naar eg ser deg, eg veit meg knapt; 
det bløder i Barm; eg er som fortapt 
‒ eg arme! 
Alt vert for Augo til Glim og Glo, 
og Voner vaknar i varme Blod. 


Men er du burte, ligg alting audt; 
det sloknar i meg og kolnar daudt, 
‒ eg arme! 
Eg dreg meg heim i Modløyse matt, 
og Tankar vildrar som Sky i Natt. 


Og ser eg henne, som sit so trygg 
langt framme der med fin breide Rygg, 
‒ eg arme! ‒ 
daa veit eg kje meir, kva eg tenkjer paa . . . 
Eg skvett og vaknar, naar Folk vil gaa. 
‒ Aa, frels oss ifraa det vonde! 