Det er so vondt um Notti; 
daa kjem dei Daudingar kalde 
hit av den tome Kyrkjegard 
og ringar seg um henne alle. 


Og fiktar og slær i Lufti 
med Knofar og knytte Hender 
og gaper med glisande Kjakebein 
og grin med dei grésne Tenner. 


“Daudingbeine stal du . . . 
Daudingbeine naut du . . . 
Kaldt det er paa Kyrkjegard; 
Daudefreden braut du . . .”


Ho kavar i kjøvde Rædsla 
og vrid seg og vondt seg ankar; 
Gamlemor fær kje i Hjarta Fred 
for alle dei myrke Tankar. 


Daa sender ho Bo til Presten. 
Han kan dei Bandi tvinna, 
og med det heilage, sterke Ord 
Vondemagterne binda. 


Preften i Kappe og Krage, 
høg han for Sengi stend; 
so væl han kjenner dei vonde Magter, 
og Harm i Hjarta hans brenn. 


Han les av den vigde Boki 
Bøner og Eidar harde: 
“eg bed deg ved Gud i Jesu Namn, 
av Hold og av Ham du fare!” ‒ 


Daa gjeng det eit Brak um Huse, 
og fælt det i Skorstein tyt; 
Gamlemor græt med Gledetaarer, 
no veit ho, det vonde tryt. 


Veslemøy slær upp Augo, 
dei lyser so vent og blaatt; 
daa signer han henne med kvite Hender; 
det gjorde i Hjarta godt. 


“Herren signe og vare deg,” 
so fagert han for ho bed; 
“han late si Aasyn lysa 
paa deg og gjeve deg Fred!” ‒ 


Presten til Gamlemor talar: 
“no trur eg, til Liv det stend.” 
So rid han strak paa staute Folen 
ut av den stille Grend. 


Veslemøy tryggare sidan 
ligg med rolege Fakter. 
Gud velsigne den Prestemann! 
Han batt dei vonde Magter. 