Freista eg vil aa kveda, 
einslege gamle Mann, 
alt um den ljosaste Gleda, 
som eg her i Livet fann. 


Ljosleitt eit Minne dukkar 
upp or all Livsens Veim;
hugtung eg saknar og sukkar 
ved Ordet: min Barnaheim! 


Aa, eg maa minnast Vaaren, 
dansande Lamb og Kid, 
fiskande Smaabaat i Fjorden 
og Svisvort i Bjørkalid. 


Bjart meg i Minnet leikar 
Bridar som glimande Gull. 
Berg imot Himmelen peikar 
av spelande Huldrer full. 


Tunglynnt fraa Fjelli vide 
Bjælla og Vækja klyng. 
Lystugt den blanke og blide 
Staren fraa Mønet syng. 


Berrføtt paa breide Engjer 
flaug me, ein Barna-Flokk. 
lette, som hadde me Vengjer, 
med lysande krulla Lokk. 


Og so den svalende Vinden ‒ 
og so den logne Kveld ‒
seinaste Solglytt um Tinden ‒ 
og so den Stjerna-Eld ! 


Og so det djupe Auga ‒
Tjørni paa Furemo, 
der me oss, Gutarne, lauga 
og kappsymde tvo og tvo! 


Altid, naar eg med Taare 
minnest mi Mor, min Far, 
stend dei ‒ i Kveldsrôden ‒ klaare 
med Glans ifraa Sol. som glar! 


Fort den Tidi fekk Ende ‒
Altfyr fort, det er visst! 
Ute i Verdi eg kjende 
fyrst rett, kva eg hadde misst. 


Difyr eg Minnet gjøymer 
vardsamt i Livets Sveim,
medan eg gjenge og drøymer 
um endaa ein betre Heim. 