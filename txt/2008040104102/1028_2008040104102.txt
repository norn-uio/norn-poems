Aa Gud velsigne den Fagnamann, 
som gjekk i Landet og stulla! 
Det tome Fatet det tok no han 
og sette fyr oss det fulla. 
Fyr litle Mannen, han som fôr so stilt 
og gjorde Verket sitt so gjævt og gildt: 
Hurra! Hurra! 
Han held me ta, 
den norske Ungdom i alt Landet! 


Og Bonden dansad, som Dansken baud, 
og øydde Federne-Gullet 
og fekk aat Sønerne Borkabraud 
fraa Danmark Bingarne fulle. 
Fyr litle Mannen, han som fôr so stilt 
og gjorde Verket sitt so gjævt og gildt: 
Hurra! Hurra! 
Han held me ta, 
den norske Ungdom i alt Landet! 


Han vinnad trottugt i surkald Vaar 
og saadde til Gard og Grunnar. 
Det teiknar no til eit Krune-Aar 
med Mat aat sveltande Munnar. 
For trugne Vinnemann, som grov so djupt 
og gjorde alle Ting so godt og glupt: 
Hurra! Hurra! 
Han held me ta! 
Ja, honom elskar heile Landet! 


Du gjorde Storverk og utan Braak 
‒ som Vaarens Krafter i Jordi. 
Den gode Sumar set utan Staak 
dei beste Retter paa Bordi. 
Takk, Ivar Aasen, fyr alt gjævt og gildt! 
Du kloke Hovud og du Hjarta mildt : 
Hurra, Hurra! 
Deg held me ta! 
Ja, deg me elskar, heile Landet. 


Stod alle store uti ein Hop, 
og me sku velja vaar Rette, 
me tok han Ivar med Fagnadrop 
og upp i Høasætet sette. 
Takk, litle Ivar, fyr du var so stor, 
du Iøyste Tunga aat vaar stakars Mor! 
Hurra! Hurra! 
Den Daad var bra! 
Du gløymest aldri her i Landet!