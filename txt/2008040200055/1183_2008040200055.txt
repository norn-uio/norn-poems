Dei Tonarne strøymer so stille, 
ei underleg Soge fortel, 
um Ungdom, som leika vilde 
og vera paa Jordi sæl. 


Um Vaarnætter ljoseblaae, 
um sprettande, angande Blom, 
um gyllande Morgonrode, 
um Lokking og Bjelleljom. 


Um Dagar tindrande blanke, 
so yverstrøymde av Sol, 
um Barnegledur og Jol 
og Ungdoms rikaste Tanke. 


Um Vaaren, som leivde dei Minne 
ein aldri meir utatt riv, 
som gjerer, at djupast inne 
det greter eins heile Liv. – 


Eg høyrer dei Tonarne gjerne 
og takkar den Spelemann, 
eg finn ikkje Ord for mi Takksemd, 
di tek eg han berre i Hand.