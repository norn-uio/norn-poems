Det upp mot Rundenuten ber 
med' Auga vidt paa Vidda fer, 
fraa Kvammefjell til Horg og Rju 
og burt mot Fjordens smale Djuv. 


Det er so klaart i alle Ætter, 
den siste bleike Skoddetarv 
mot Himlen stig fraa Hallingskarv, 
med Soli blank i Oksen spretter. 


Nedunder Rundenutens Hake 
ligg Storefonn, hans kvite Make, 
og Rundenut i Sundagsstemning 
ser hennar sovande Umfemning. 


Han vil ho skal faa sova trygg, 
til Soli kysser hennar Panne, 
Og visst han veit ho um hans Ryg 
held Armarne i Sol og Vande. 


Vidt yver Heidi ut han skodar, 
so sikker i sitt høge Sæte, 
at korkje Syner elder Læte 
hans sterke Kjempebarm uroar. 


Han veit um Fjære og um Flo, 
at Vaar vil koma etter Vetter 
og Solskin etter Uvedrsnætter, 
– di hev han denne store Ro. 