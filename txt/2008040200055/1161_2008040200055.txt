Eg starvar upp igjenom Skarde 
og møter Varde etter Varde. 
Eg augnar langt attende Rie 
eg sat og kvilte paa der nede. 


Imot meg Store-Heid seg breider 
med Myrar, Hamrar, Ris og Rindar, 
med Skarv og Knausar, Fenner, Tindar, 
so langt eg ser i alle Leider. 


Uppyver vide, ville Urar 
seg lyfter svarte Kjempemurar. 
Iskvite Fossar velt fraa Fjell 
og dynjande i Djuve fell. 


Men nede der det Bjellur lyder 
flyt Elvar stilt som Gledetaarur 
og Votni ligg med blanke Baarur 
og speglar Himlens ljose Skyer. 


Fraa Fennerne eg møter Drage, 
so friskt det um mi Panne stryk, 
med Rundenutens Skoddekrage 
burt yver Folgefonni fyk. 


Og som eg set meg her paa Tinden 
og laugar meg i Nordanvinden 
det samlar seg inni mi sjæl 
som Gjentesong og Felespel. 


Det samlar seg fraa Fossar, Fenner, 
fraa Blom med Bekk, fraa Hyljeglim, 
fraa Solgull yver Skoddehim, 
– fraa alt eg Hjarteslage kjenner. 


Mot Høgdi mine Tankar stemner, 
mot reine Elskhugs Blome-Engjer; 
mi løyste Sjæl paa sterke Vengjer 
i Sigersæle Himlen femner. 


Eg femner alt mitt Auga naar, 
i aust, i vest, i nord, i sud. 
Eg kjenner ingne Hjartesaar, 
eg trur aa finna Fred med Gud! 


Men slik er Havets Andardrag, 
at etter Flo det fylgjer Fjære; 
ei Log, som liknar, Live lærer 
for vaare Sjælers Vengjeslag.