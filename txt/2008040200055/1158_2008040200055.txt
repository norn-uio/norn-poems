– Som Brudi ung fyrr Kyrkjeror 
i Speglen ser paa Sylgjur, Kruna, 
slik Lidi staar og ser sin Bunad 
ned i den spegleblanke Fjord.


Og Fuglarne dei syng, so mange,
og Fivreld smaa i Soli blenkjer,
og Lauv og Gras og Blomar skjenkjer 
meg av sin aller beste Ange.


Og Barmen dreg i djupe Drag.
Men korkje Ange elder Blomar
min Hug meg med min Lagnad sonar 
og gjer' meg fri for Ank og Nag.


Mitt Hjarta bankar tungt i Jag. 
Daa kjem ein Gufs ned ifraa Breden 
med Bod fraa Fjelle og Fjellfreden 
– – eg maa derupp endaa i Dag!