Daa lyder Røysti hennar varm 
som fyrr den underfulle Tid 
ho sa med Skalk i Augnekvarm: 
“Tru du vert god med Kona i di?” 
 

Ho ser meg, kjem imotar meg. 
“Nei er det – er det verkeleg –?” 
Eg spyr: “Me skal vel dansa med?”  
Ho svarar: “Ja – me kan nok det.” 
 

Og trufast femner vaare Hender; 
slik Lukke aldri fyrr eg visste 
der var i Dans, som no eg kjenner
– at dette kanskje er den siste. 


Eg aldri nokonsinne kjende, 
ho var so rik paa trufast Kjærleik, 
som no eg kjenner hennar Nærleik 
meg vermer kanskje siste Vendi. 


Eg voggast i den lette Takt 
som inn i andre, betre Verder, 
og denne Natti fyrst eg lærer 
til Botnar Kvinnekjærleiks Magt. 


Eg visste aldri, at so varm 
var kjærleiksfulle Kvinnearm. 
Eg kjende berre Sut og Vande 
og ikkje reine Kjærleikslande! 


Snart raudnar det paa Himelveng, 
paa Kinne stiller seg ei Taare. 
No maa eg gaa –; men her sku vore 
vaar grøne, store Brudeseng! 