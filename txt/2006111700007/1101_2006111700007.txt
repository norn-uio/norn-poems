Dalen han ligg millom Aasarne vid, 
her trugar kje Hav elder Skreda. 
Og fagert gror det um Vang og Lid, 
Naturi den Grendi hev freda. 
Men Elvi brultar so undarleg nifst 
gjenom Natti. 


Dei byrge Folki til Kvila gjeng 
og søv baade Gamle og Unge 
lognt og trygt i den gode 
sin Svevn den styrkjande tunge. 
Men Elvi brultar so undarleg nifst 
gjenom Natti. 


Fraa Aar til anna ho bora og skov 
og susa som Notti si Horpa ‒
Grunnen ho burt undan Grendi grov, 
og Husi stend att paa ei Skorpa, 
Og Elvi brultar so undarleg hölt 
gjenom Natti. 


Vaarnatti drøymer um Vang og Mo, 
og Make søv søtt attmed Make, 
Men just som dei ligg i si beste Ro, 
det byrjar aa glamra og braka. 
Det uler i Lufti av folne Ljom 
gjenom Natti. 


Folki byks upp i ein vitskræmd Hop 
og ragar der kvimsne og veike ‒
og stend dei, Augo, som Vaade-Rop 
or Andliti blaanande bleike. 
Og Rædsla svingar sitt gule Sverd 
gjenom Natti. 


Og Dauden stend der, den fælslere Rygd, 
for Skriki han hev ikkje Øyra ‒ 
og søkkjer han Folke med Bu og Bygd 
daatt nedi svartdjupe Møyra. 
Og Elvi galdrar ein Sigersong 
gjenom Natti. 


Den fredsæle Grendi i Vaarens Flor 
fall fager som brikjande Hagen ‒
no ligg ho her svart som ein Gyrme-Fjord 
og grin mot den raudleitte Dagen. 
Og Soli ho lær sin ljosaste Laatt 
yver Fjelli. 