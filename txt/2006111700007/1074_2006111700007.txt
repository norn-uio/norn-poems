Vaart Liv gjeng upp som ein glad Song 
og døyr sorgtungt som Ljomen millom Berg. 

Som ei Solrenning stig vaart Mod ‒
det dalar attende som ei Sky av Dumba. 

Ein saltfrisk Havstorm er vaart Blod: 
men snart det døyvest 
til giftig Gyrma storknar det i vaare Aadrar. 


Som blømande Apallen mot Degningi 
snur Barnehugen seg mot Framtidi, 
Men Greinerne med sitt Roseskrud - 
nakne grin dei snart mot Haust-Himmelen. 


Yver vaart Haar straar Vetteren sitt Rim. 
Natti. den lange. dimmer vaare Augo. 
Vaaren kjem att og bankar paa vaar Dør – 
han kjenner os ikkje meir att. 


Vaar unge Hug ‒
som Vaarbekken bruser han, 
det livande Vatne siklar og lær: 
kyssande Solstraala dansar det med henne gjenom Dalen 
til Sysvorte-Slaatt og Blaaklokke-Klang. 
medan alle dei Blomar smaa 
smiler paa Bardarne med Augo bjarte. 
Men den dansande Straumen ‒ 
snart er han runnen burt, 
og den ufjelge, tagalle Botnen 
ligg myrkjande ned etter Lidi 
som ei svart Strima. 


Vonerne ‒
i min Hug leika dei seg 
som Fiskar i sin Sjø – 
dei vart alle rykte av den løynske Kroken 
elder fanga i Garne. 


Mi Livsens glade Tru. 
som lyste meg fram gjenom Natti ‒ 
mi Svana paa Flog mot dei solsæle Heimar . . 
raaka er ho av den lurande Skyttar, 
fraa hennar Bringa regner det Blod ‒ 
med saar Klaga dalar ho vonlaust ned i Nirvana. 


Naar vaart Liv gjeng i Knas rundt um os 
som Vrake paa stormande Havstrandi 
naar her ingi Bergings Von lenger er . 
ja, kva daa! 


Ev legg mine Hender i Fange. 
og tek det med Ro ‒
Sidan det maa so vera, 
vil eg gaa under som ein Mann: 
“Naken kom eg or mi Mors Liv, 
og naken vender eg og attende. 
Herren gav, Herren tok, 
Herrens Namn vere lova!” 