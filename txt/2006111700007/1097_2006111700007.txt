Det leikar seg tvo Smaabaan, 
ei Syster og ein Bror, 
og det er Rolv og Ragna. 
som mytte seg fraa Mor. 


Dei bykser um paa Brekka 
i Solskin og i Vaar 
og plukkar fagre Blomstrar 
og pyntar vænt sitt Haar. 


Men Trollefjorden lurer 
nedunder kald og djup ‒ 
dei lær og sprett og hoppar 
paa Kanten av eit Stup. 


Det spelar Sol i Lauve, 
og Fauglarne held Kor: 
men folne Dauden retter 
sin Arm or Trollefjord. 


Nei, det hev ingen Faare, 
Guds Engel sviver nær ‒
eit Vern av kvite Vengjer 
han langsmed Stupe slær. 


Han kom, daa Mori knela 
og bad; for Gud hev sagt: 
Ei Mor, som bed for Baane, 
hev Englar i si Magt. 