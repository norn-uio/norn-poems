Smaagutarns ror gjenom Jonsok-Nott. 
og Tjørni, den bærlande blanke, 
lig mild som ein Modertanke: 
dei trallar og lær og gamar seg godt. 
Og Skuggarne skodar med myrke Drag 
fram or Skogen. 


Og støyter han, Baaten, med Stamnen sin, 
dei lettar seg svint og ser etter, 
men klumsa attende dei skvetter: 
ein Bjørnekjeft grin yver Ripa inn. 
Og Skuggarne skodar med myrke Drag 
fram or Skogen. 


Og Bamsen lyfter sin lodne Lom 
og er ikkje blid i Laaten, 
burande velter han Baaten, 
og Bergi svarar med grylande Ljom. 
Og Skuggarne skodar med myrke Drag 
fram or Skogen. 


Mødrarne leitar med ottefull Gaat 
og ropar paa sine Søner 
med Graat og skjelvande Bøner; 
men øygnar til Slut so den kvelvde Baat. 
Og Skuggarne skodar med myrke Drag 
fram or Skogen. 