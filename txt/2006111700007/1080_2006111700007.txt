Nei verkeleg, no er det Sumar! 
det er ikkje meir nokon Tvil ‒
no saag eg den fyrste Svala, 
ho skaut meg langsmed som ein Pil. 


Ho kjem som ei Himmel-Sending 
med huggande Sumar-Syn 
og skjer gjenom Framtids-Dimma 
med Voner som blanke Lyn. 


Den nysprotne Bjørke-Lidi 
braabjart ho tirer og lær 
og helsar den stigande Soli 
med Song fraa sin Fugle-Her. 


Og snøkvite Lambe-Munnar 
nuppar den ljosgrøne Gror, 
dei byks so ikring i Rundkast 
og tek seg ein Sup hjaa Mor. 


Vetteren ‒ hu han var hustren. 
og Vaaren graakald og drjug. 
Isen han la seg kring Hjarta 
og Skodda um Heim og Hur. 


Nei verkeleg, no er det Sumar! 
det er ikkje meir nokon Tvil ‒ 
no saag eg den fyrste Svala, 
ho skaut meg langsmed som ein Pil. 


Aa lyn gjenom Mod og Tanke 
paa Vengen din braalett og kvæm ‒
eg gløymer i Sumarsol-Hugnad. 
at Vetteren etterpaa kjem.