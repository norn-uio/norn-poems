Med Jubel vi toner vort Fædrelands Flag 
med Hjemstedets ældgamle Mærke. 
Det folde sig ud over Barndommens Dag 
og mane med Minderne stærke 
at vokse i Kundskab og Kræfter 
og Kjærlighed Fædrene efter! 


Det førte jo fordum i Strid for vort Land 
til Seir eller Hæderens Vunder. 
Det fulgte vor Fader i Braat og i Brand 
og tjente os Brødet derunder. 
Og Moder med Jubel det kjendte, 
naar Skuden fra Reis hjemadvendte. 


Thi Kjærligheds Troskab mod Folk og mod Hjem 
jo luer i Bannerets Farver 
og træder alt renere, stærkere frem, 
mens Slægt efter Slægter det arver, 
og Minderne frem af det Dunkle 
som Bannerets Blaaøie funkle. 


Og derfor vi toner vort Fædrelands Flag 
med Troskabs og Mindernes Mærke 
og vier os aarle vort Fædrelands Sag 
og stunder at vokse os stærke, 
at Byrden for det vi kan bære 
vor Gud og vor Hjemstavn til Ære.