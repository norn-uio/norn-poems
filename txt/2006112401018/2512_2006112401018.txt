Mens endnu Svalen svømmer 
med Sang i Nordens Luft, 
mens Fjorden endnu drømmer 
i Blomsterbreddens Duft, 
vi mødes, Mænd og Unge, 
paa Mjøsens Sommerkyst 
med Tonen paa vor Tunge, 
med Glæden i vort Bryst. 


Man træller for sin Næring, 
man graver efter Guld; 
thi Støvets knappe Tæring 
maa søges mellem Muld. 
Dog Livets Love kræver: 
Ei Jord i Hjerteblad! 
Thi opad Livet stræber 
mod Lysets Straalebad. 


Tidt mærkes derfor Trangen 
fra Dagens Dont at fly,
og derfor vaagner Sangen 
i Mandens Barm paany. 
Som Møen fra sit Fængsel 
i Heimers Harpe sprang, 
saa bryder Aandens Længsel 
med Friskhed frem i Sang. 


Ja Sang er Hjertets Stemme, 
og Sang er Aandens Tolk, 
og Sang var altid hjemme 
hos Nordens frie Folk: 
Naar Brage da af Dvale 
staar op og Harpen slaar, 
han varsler Norges Dale 
om Folkeaandens Vaar. 