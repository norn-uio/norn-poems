Der alda gjeng med skumkvit barm
all vetternotti laang
og brusar vilt med styn og larm
imillom stein og taang,
ei nakin øy, eit fiskarland,
der upp or havet stig,
i vester hav og himmelrand
inn i kvarandre sig.


Det stundad’ mot ein uvedrskveld,
det skomad' alt so smaatt,
men skodda dreiv um fjord og fjell
med dyster uvedrshaat,
i fjøra paa den vaate tram
ei einsleg kvinna stod
og starad' gjenom dimma fram
i dagsens sidste glod.


Og stormen kvein i lufti alt,
daa bleiknad' ho um kinn,
fraa vester myrke skyer valt
mot øyarlandet inn,
langt ute um dei ytste skjer
dreiv kvite brimet paa,
og kvar ho starad', langt og nær,
var berre rok aa sjaa.


I livd av berget, fatig, graa
ei liti stova laag,
bak ruta der tvo augo smaa
ut gjenom kvelden saag, –
det sautrad' gjenom graat tilslut:
“Aa – kjem ei snart han far?”
Men stormen kvein um veslegut
ein rædslesong til svar.


Langt ute millom skum og brot
ein siglar prøvde gaa,
det var ein liten seksringsbaat
med klo og syfler paa,
av stormen jagat vilt han flaug
igjenom roket fram.
men kalde baaror kringum smaug
som draugehender klam.


Tvo karar sat paa tilja bleik,
still held dei drag og ror,
dei saag paa denna daudsens leik
med ro, men utan ord, –
ein sjømann paa det store hav
kann det, ei andre kann,
aa stara i si opne grav,
men vera lell ein mann.


Der kom eit stilt: Gud hjelpe oss!
ifraa den bleike mun –
fram sand daa skavlen som ein foss
mot baaten same stund,
lik kvite troda valt han inn,
eit rop . . . og baaten sok, –
men yver gravi piskad' vind
og flagor alt i rok.


Paa botnen millom tara, tong,
der fisken gjenger stur,
i uvedrsnotti myrk og lang
ein daudningengel bur,
han mann fyr mann i bylgja grev,
mot bøn og taaror hard –
paa havsens botn Norig hev
sin største kyrkjegard.


I fjøra paa den vaate tram
ei einsleg kvinna stod,
ho stirde gjenom notti fram
og var so sjuk i mot,
i stova der ein liten ein
gret saar dei augo smaa, –
mein stormen gjenom lufti kvein
ein liksong tung og graa.