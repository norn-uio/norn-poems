Gubberne droge fra Vester,
Hilses som velkomne Gjæster,
Komme til Venskabets Fester,
Komme til alt det, som bedst er.
Her de finde sig ret i sit Es;
Her Alt er Hygge kun og Gammen,
Frihed og Skjemt i fortrolige Kreds;
Her ere Frænderne sammen.


Vi ere aldrende Drenge,
Vante til Pligterne strenge;
Stundom dog frem sig kan trænge
Klang ifra Hjerternes Strenge.
Vi kunne vel af Varmen optø's
I gjæve Brødres tætte Klynge,
Vi kunne her vel Gjækken slaae løs,
Vi kunne drikke og synge.


Ja, vi vil hæve vor Stemme;
Alle vor Glæde fornemme!
Her vil vi Sorgerne glemme,
Alvoret – lode vi hjemme.
Her vi fyldes af høiere Lyst;
Vi er ei mere som de Samme.
Dybt vi fornemme gjennem vort Bryst,
Vinens begeistrende Flamme.


Hurra for Viin og for Glæde!
Hurra for Venskabets Kjæde!
Hurra for Musernes Sæde!
Her er og Evan tilstede.
Bort med Griller, Tendentser og Spleen!
Kun glade Miner her ved Bordet!
“Hei! alliance och gut glas vin!
Gutår för det herliga ordet!”