Hvor Skoven er grøn og Himlen blaa!
Hvor mildt det lufter fra Vest!
Hvor Livet i Træet, i mindste Straa
Nu feirer sin stille Fest!
Det spirer frem af sin inderste Drivt
Og skriver i Form og Farve sin Skrivt;
Det dufter, det svulmer, det vikler sig ud
Og priser Gud!


Thi Livet er Guddomstanken selv,
Og Guddomstanken er Liv.
Den fylder Jorden og Himmelens Hvælv,
Sit eget almægtige Bliv.
Den dvæler ei skjult i sin dunkle Grund,
Men træder i Dagen saa mangelund,
Og bærer i tusinde Skikkelser Bud
Om Lysets Gud.


Hvor Skoven er grøn og Himlen blaa!
Hvor lufter det mildt i mit Bryst!
Der føler jeg Livets Pulse slaae
Med inderlig, høiere Lyst.
Der tydes Naturens brogede Skrivt,
Der vaagner til Tanke dens slumrende Drivt,
Og Sjælen er først fuldklart præget ud
Et Billed af Gud!