Blødt og stille Sangens Vover
Strømme om det sorte Skriin!
Væk ham ikke, der han sover,
Hyllet i det hvide Liin!
Efter Livets travle Strid
Har han fundet Hvile blid.


Han kan hvile, som har baaret
Dagens Byrde tung og hed.
Rige Pund, ham blev beskaaret,
Har han trofast aagret med.
Tanke skarp og Vilje stærk
Har han lagt i gavnrigt Værk.


Kaldet først til Prest med Ære
Høit i Sandheds Helligdom,
Steg han ned til Livets Sphære,
Bragte Lys, hvorhelst han kom,
Stilled Tidens Vexel klart
Under Maal af evig Art.


Ei for Aanden stod tilbage.
Hjertet, Barmen ømhedsfuld.
Kjærlig Broder, Egtemage,
Ven han var saa tro som Guld.
Og fra Jord mod Himlens Bo
Saa han op med ydmyg Tro.


Stille derfor! Lad vor Klage
Dæmpet lyde ved hans Grav!
Ei vi kalde ham tilbage,
Takke Gud, som tog, som gav.
Aanden hviler i Guds Favn,
Hæder krandser her hans Navn.