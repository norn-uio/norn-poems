Klare, milde Toner lyde
Til et stille, fromt Farvel!
Uden Klage Taaren flyde,
Perlesmykke Kistens Fjel!
Støvet sænkes kun i Grav,
Aanden, som Gud Herren gav,
Her fra Jordens Sorg og Plage
Vender til hans Favn tilbage.


Selv han stemte dette Hjerte
Til en Lovsang reen og fuld.
Dog har Verdens Mulm og Smerte
Lagt sig over Strengens Guld.
Selsomt, dunkelt tidt den lød,
Til den brast i bitre Nød.
Nu er Misklangs Løsning funden,
Fred og Klarhed er oprunden.


Ja i Herrens eget Rige
Hisset blandt Seraphers Sang
Skal og hendes Lovsang stige
Med sin rette, fulde Klang.
Tonen, som hun stammed her,
Være skal vort Hjerte kjær,
Og mens Aar og Slægter svinde,
Boer i den et venligt Minde.