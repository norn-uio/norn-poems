Paa Nutids lyse Vænge
Vel sidde gamle Drenge
Med Sorg i sløve Sind?
For Tidens “store Tanker”
Vor Barm ei voldsomt banker;
Vi kan kun “skrumpes ind!”
O ve! o ve!
Vi kan kun skrumpes ind!


Dog er fra gamle Dage
En Gnist af Liv tilbage,
Som ei saa let gaaer ud.
Den ei fra Tiden stammer,
Men kan, trods Barkens Skrammer,
Vel skyde friske Skud.
Hurra! hurra!
Den skyder friske Skud.


Af Sandhed er den runden,
Og dybt i Hjertegrunden
Dens Spire stille groer:
Den ei af Phraser næres,
Der om af Vinden bæres
Saa vide over Jord –
O ve! o ve!
Saa vide over Jord.


Døgnskyer Tanken sløre,
Og Stunden vil den snøre
I trange Fordoms Baand.
Ned gjennem Skyens Rivter
Fra Evigheden vifter
Den sande Friheds Aand –
Hurra! hurra!
Den sande Friheds Aand.


Thi lad kun Døgnet skraale!
Dets Spot vi vel kan taale,
Den fødtes, døer idag.
Men dybt i Sandhedsgrunden,
Der skiftes ei med Stunden,
Vi plantet har vor Sag –
Hurra! hurra!
Vi plantet har vor Sag.


Den løfter over Tiden,
Og didop gaaer i Striden
Selv Tidens sande Tarv.
Friskt Mod! Vi troe og haabe
Og tømme sidste Draabe
Paa bedre Slægters Arv –
Hurra! hurra!
Paa bedre Slægters Arv!