Det sku vera Vaar, 
g men det syntest kje so; 
for enn var det Vetter 
med Frost og med Injo, 
og Fórnaudi meintruga 
Kui og Sauden 
paa hardaste Livet 
med Svulten og Dauden. 
– “Ja, høyr no meg,” sa Øverlands-Guten 
“bi no lite-vetta!” 


Og Vaaren han kom 
som ei Solvelte-Fonn; 
og so vart det Sumar, 
og so vart det Onn. 
Og Teigen laag slegen 
og venta paa Terre; 
men Regnet det sila 
alt verre og verre. 
“Ja, høyr no meg,” sa Øverlands-Guten, 
“bi no lite-vetta!”


Og Viljans-Vér høvdest, 
og Løda vart kull, 
og Aakren gav Aks 
som det skiraste Gull. 
– Og Verdi, ho peikar 
so ofta i Villa. 
Men naar det so tédde seg 
verre en illa: 
“Ja, høyr no meg,” sa Øverlands-Guten, 
“bi no lite-vetta!” 


– Og Noreg gjekk stauka 
i Vaarbløyte-Rusk 
og helstest med Vanvyrd 
og nørdest med Fusk. 
Og sume dei sukka 
og sume dei banna; 
og ein vilde eitt 
og den andre eit anna. 
– “Nei, høyr no meg,” sa Øverlands-Guten, 
“bi no lite-vetta” 