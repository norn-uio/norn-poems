Eg hunger meg henta, 
med sæla eg venta 
langt burte fraa livande kjeldor. 


Det sveid og det brende 
med ank utan ende 
langt burte fraa livande kjeldor. 


Eg skunda og skunda, 
eg stunda og stunda, 
eg lengta til livande kjeldor. 


Det kom som ei baara, 
det losna ei taara 
av lengt etter livande kjeldor. 


Og alt det som brende, 
til sæla seg vende 
i livd attmed livande kjeldor. 


Det Kristus fær vatna, 
lyt friskna og batna: 
hjaa han er dei livande kjeldor. 


Hjaa han kan det livna 
med tirande trivnad: 
han opnar dei livande kjeldor. 