Velkomen, velkomen, du vaar, til meg! 
So lenge eg gjekk her og saag etter deg. 
Eg saag og eg saag, eg gjekk ut, eg gjekk inn 
med huglause tankar og sorgtungt sinn. 


Du drygde so lenge, du tid deg gav, 
og mykje det var som eg saag gjekk i grav. 
Eg saarna og trøytna, so stundom eg seig. 
Men atter det livsvon i barmen steig. 


Og no naar du kjem er famnen full 
av fagnad som lyser langt meir en gull. 
Du smiler imot meg, du kysser meg mildt, 
og taarorne losnar so blidt og stillt. 


Det lettar for bringa ei tyngd so saar, 
eg trur d'er isen der inne som gaar! 
Det blømer i hjarta, det blidkast i sinn, 
det blømer og blidkast i hugen min.