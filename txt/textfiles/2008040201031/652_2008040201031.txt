Kva er det som bylgjar og bryter, 
kva er det som larmar og lær? 
Kva er det som sprettande skyter 
og voner til barmen min ber? 


Kva er det som sukkar um jordi 
som havsong i haustmyrke natt? 
Det knest og det knakar i bordi, 
det yler i rigg og i ratt. 


Kva er det for otte som tek meg, 
som klemmer meg mesto i kne? 
D'er jordi og ætti som skjek seg 
i uro og ank utan fred! 


Kva er det for ljoske der ute 
som stjernorne bleiknar so av? 
Sjaa logarne leikar mot himlen 
og sleikjer det skumkvite hav! 


Den leikande ljosken der ute 
det er daa eit underlegt spel: 
det er liksom sorgjer og suter 
han sløkkjer, og gjer meg so sæl.