Hugen er open som hav mot himlen, 
sukkar i langsame tunge dynningar, 
femnande fram mot mange land, 
leikar so lint mot evige strender. 


Og i sæla han sig 
so blidt attende, 
og legg seg stavande still. 


Og soli lyser og straalar leikar, 
og allting speglar seg av i sjæli, 
himlen og jordi i fagert samspel. 


Det vene bilæte i sjæli brest, 
det ryk der uppe og strøymer under. 
Freden vart ufred, 
og sæla vart sut. 


Men so det er 
og lyt soleis vera 
for alt som liver 
med aandsens liv: 


Med bivrande otte 
me fram maa finna, 
i ljose veksa 
og sæla vinna.