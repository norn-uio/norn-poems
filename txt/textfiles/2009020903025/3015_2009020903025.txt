Stig, sol! stig paa din straalande veg!
Drep alle spor fraa den iskalde vetter,
halvmyrke dagar og kolsvarte næter,
tyn alle trolli, som smyger og smetter
rædde fyr ljoset og deg!


Stig, sol! stig – her er myrkskodda nokk!
Tusend av tankar mot ljosheimen kavar,
spyr etter sanning, men famlar og ravar,
snaavar mot lygni og tviler og tavar,
stirer mot himlen i flokk.


Stig, sol! stig yver haugar og tind!
Mange hernede i myrker seg harmar,
fatigmanns hytta hev litet, som varmar
glaset er grønt i dei hopsigne karmar,
seint trenger ljoset derinn.


Stig, sol! stig – varm dei frysande sinn!
verdi er kald, ho, og full utav kvida,
mangen ein stakkar fær frysa og lida
svelta og tyrsta og kjempa og strida,
skin, sol! i hjartorna inn.


Stig, sol! stig – mange ventar so hardt,
enn er her isnande gustør i lufti,
graset er visset, og bleik ligger tufti,
blomarne vantar med fargen og dufti,
kjem ikkje sumar no snart?