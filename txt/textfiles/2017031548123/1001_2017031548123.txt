O, Evighedens Foraarsflor 
i tusind Slægters Bryst! 
O, svale Luftning over Jord 
fra Salighedens Kyst! 
O, Livets Sjæl i Klarheds Skjær, 
o, saligt Engleblik! 
O, Hymne fra al Livets Hær! 
O, himmelske Musik! 


O, Skjønhedsaabenbaring, fri 
fra Støvets Klædebon! 
O, Harmoniers Harmoni, 
o, Farveskjær af Aand! 
O, Livets Saga uden Ord, 
o, nye Verdeners Bud! 
O, Salighedens Drøm paa Jord, 
o, Længselssuk mod Gud! 


Guddomsglans paa Glædens Dag, 
o, Smil i Sorg og Savn! 
Lys om Dødens Sarkofag 
og om den elsktes Navn! 
Livets lyse Morgendrøm 
og skjønne Afskedsblik 
Saligheders Tonestrøm! 
O, himmelske Musik! 