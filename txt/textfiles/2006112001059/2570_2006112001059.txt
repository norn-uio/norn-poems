Mann, som han, vardt sjeldan funnen, 
hjartevarm og god til Grunnen. 
Vardt han inkje vigd til Prest, 
var han do i Livet sesst 
millom deim, som Ljoset kveika, 
millom deim, som varmast preika. 


Aa han vilde gjerna frelsa 
sjuke Folket sitt til Helsa; 
saart det i hans Bringa brann, 
at han inkje lenger vann, –
vilde gjerna lenger skrida 
fram for Ljos og Liv at strida. 


Tungt det er at slike mista, 
Menn, som kunde Runor rista 
djupt i Noregs Minnestein. 
Faa dei er, og ein for ein 
ser ein alt i Striden falla, 
medan andre tek til halla. 


Sloknat er eit Ljos or Landet, –
blankt det skein; men no brast Bandet. 
Stutt var Glansen, – paa hans Grav 
blømer do ein Arons-Stav: 
Det, han gjorde vil ej gløymast, 
men som Arv av Slegti gøymast.