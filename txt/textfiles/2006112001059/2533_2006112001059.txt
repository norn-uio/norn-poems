Der er Forløsnings-Evne 
i frie Hjerters Sang, 
naar den ved festligt Stevne 
kan tone fuldt en Gang. 
I Jublen er der Kræfter 
til Stordaads-Virke lagt: – 
– her meget længes efter 
en slig Forløsnings-Magt. 


Her er saa megen Længsel, 
saa mange Krav og Savn, 
der sukker i sit Fængsel 
med Smerter uden Navn. 
Her trænges stærke Arme 
til Virket i vort Hjem 
og uden Hjertevarme 
vi vinder aldrig frem. 


Den norske Scene ligger 
som Lig i eget Hus, 
saa arm som nogen Tigger, 
forstødt i Støv og Grus. 
Paa Kunstens gamle Alter 
bli'r intet Offer lagt, – 
det dækkes kun af Pjalter, 
som Fremmede har bragt. 


Men disse bundne Kræfter, 
de løsne maa en Gang; 
thi Kunsten længes efter 
at naa sin gamle Rang. 
Der maa sig engang vise 
et Skud fra Brun og Prom, 
fra Laura og Louise 
i Kunstens Helligdom. 


Og er der Rejsnings-Evne 
i frie Hjerters Sang, 
saa lad fra dette Stevne 
gaa Lyn til næste Gang. 
Og er i Jublen Kræfter 
til Stordaads-Virke lagt, 
saa lad det spørges efter, 
at vi har Offret bragt.