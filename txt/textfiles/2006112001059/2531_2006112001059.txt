Hvad Fædrene bygged til Slægternes Gavn, 
fra Grændserne sattes, og Landet fik Navn, 
til nu vi staar samlet paa Festens Dag, 
vi mindes med Tak for hvert vundet Slag. 


Vi mindes de stærke, som Sværdene drog 
og Sejren med Storm og med Kjæmpemant tog. 
Vi mindes de mange, som stred og faldt, 
men aldrig har svigtet, naar ret det gjaldt. 


Vi mindes med Tak disse byggende Mænd, 
som ryddede Landet med Sværdet ved Lænd. 
Vi mindes hver tænkende Søn, der bar 
lidt fremad den Arv, han fik af sin Far. 


Ja Tak for hver Planke til Fremtidens Bro, 
og Tak for hvert Frøkorn med Evne as gro, – 
men mest for det Frihedens Skaber-Bliv; 
thi Frihed er Sjælen i Folkets Liv. 


Saa leve vor Frihed! Om den vi staar Vagt. 
Og fremad den Vej, vore Fædre har lagt, 
vi stevner som de, og med Tak til dem 
vi haaber at række lidt længer frem. 