Fager er Vaaren 
med vaagnende Liv, 
med Løvspræt og Fuglesang, 
Sol over Skov 
og grønnende Vang! 
Fagrere dog er 
den tindrende Sommerdag 
dryssende Blomster 
ned i vort Fang! 
Fagrest af alt 
er du, 
der du vanker, 
og aldrig vil gaa mig af Tanker, 
og aldrig af Hu! 


Vidste du bare, – 
og turde jeg bare, 
og vilde du bare, – 
og kunde jeg bare! 
Men ikke ved du 
din arme Raad, 
og ikke tør jeg 
den Onde friste; 
og ikke vil du, 
at jeg skal haabe, 
og ikke kan jeg 
dig miste! 


Over dig straaler 
de talløse Stjerner: 
Verdner, der vidner 
om Skaberens Storhed. 
Rummet sig hvælver 
og strækker sig endløst 
udad og opad, 
bag dig og under dig – 
evigt udover 
i blaanende Vidders 
Uendelighed. 
Følg det med Tanken! 
Du stanser og svimler; 
saa samler du dig, 
og Veien tilbage 
famler du dig. 


Dog er den hele 
endløse Verdens 
skiftende Billed 
skabt i dit Indre. 
Ja, du er selv 
som en glødende Gnist 
af det evige Lyshav, 
som aldrig slukner: 
Sjælen et Stykke 
af Evigheds-livet 
fra Tidernes Ophav 
og Evnernes Arnested. 
Magter og Kræfter 
sig rører derinde, 
en Afspeiling kun 
af det evigt Almægtige. 
Fiskeren søger 
Perlen paa Havsens Bund; 
skjult i en Musling 
den varligt gjemmes: 
saa ligger Sjælen 
i Livets Muslingskal 
skjult som en Perle. 


Hvid som en Lilje, 
der Venus-lig stiger 
af Havbølgens Fraade, 
vugger i Vinden 
og drømmer i Solen, 
saa er den Sjæl, 
der, skjønt fæstet til Jorden, 
bæres mod Himlen 
I Længsel: 
saa er din Sjæl! 
En Engel i Vorden! 
En Lilje i Sivet! 


Ligesom Himlen 
en tindrende Frostdag 
strør Diamanter 
udover Jorden, 
saa har Vorherre 
strøet Juveler 
udover Livet. 
Ofte fordunkler 
Smerten og Taarer dem; 
klarest de funkler 
straalende frem, 
naar Himmelens Lysskjær 
Krystallerne møder, 
saa regubuefarvet 
de gløder. 


Hvad skal jeg ønske dig? 
Sjælen din fyldt af 
de lifligste Tanker, 
den evner at rumme? 
Blomster i Barmen 
af fagreste Farve? 
Sol over Livet 
og Lys i Sjælen? 
Dagbrud i Døden 
med Englernes Nærhed ? 
Himmelsk Sangbrus 
og Evigheds Vingesus 
vuggende Sjælen 
i lilige Drømme? 


Vidste du bare, 
saa turde du svare; 
men Fuglen paa gyngende Kviste, 
den ved, hvad aldrig du vidste. 