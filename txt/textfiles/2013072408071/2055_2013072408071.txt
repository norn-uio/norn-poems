Jeg er Digter, det er klart: 
Vers jeg skriver i en Fart. 
En–to–tre, saa har jeg lavet 
Digtet;  jo, jeg er begavet! 


Hvad Slags Digter? Aa, saadan 
en ualmindelig charmant 
Lyriker og Vemodsdigter 
med lidt Teint af Jean Paul Richter. 


Thi mit lyriske Geni 
gyder helst en Taare i: 
Livet er jo fuldt af Smerter, 
Verden fuld af knuste Hjerter. 


Dog det hændte nok iblandt, 
at jeg Glædens Tone fandt: 
lo og gren paa Lyrens Strenge, 
saa det klukked i mig længe. 


Etwas spitz kan jeg dog være –
saa'n med Synaal paa en Blære, 
selv om ei med lange Syle 
Folk jeg stikker, saa de hyle. 


Hylet er saa uæsthetisk 
og dets Aarsag upoetisk; 
men lidt bitre Mandler smager 
godt i Puddinger og Kager. 


Derfor kan en Digter trygt gi' 
Folk satirisk Poesi. 
At den dem en Smule piner, 
glemmer de, saasnart de griner. 


Thi de dumme Mennesker 
taaler alt, naar blot de ler. 
Latteren helt syd til Nilen 
er jo Sikkerhedsventilen, 


Faar De Latteren i Gang, 
kan De bruge Kniv saa lang, 
og den ind til Skaftet kyle; 
der er ingen, som vil hyle. 


Efter denne Digression, 
som jeg haaber, De undskylder, 
skjønt den flere Linjer fylder – 
retournons a nos moutons! 


Jeg gaar over til at gi, 
som blandt Digtere er Skik, 
af min egen Poesi 
dennes Karakteristik. 


Godt, den er en Tredie-rangs 
noget flau, men fast Nuance, 
noget mellem Talis Qualis 
og den skjæmtsomme Vitalis. 


Stil og Form har noget af 
Saltværksdirektør Novalis. 
Poesiens Indhold stjal jeg 
ofte ud af Juvenalis, 


Haabel aa, hvor jeg kan det, 
allerhelst i en Spondee! 
Haabet er den gyldne Svane 
i Poetens Sangerfane. 


Elske? Ja, foruden det 
Var jeg jo slet ei Poet; 
klassisk Kjærlighed mig gjæster 
end i græske Anapæster. 


Og naar noget Stort skal frem, 
noget om vort Folk og Hjem, 
da, født ud af Tankeveer, 
kommer Digtet i Trokæer. 


Spørger man om mit Program, 
jeg bekjende maa med Skam, 
at jeg tidt Programmet svigter; 
det vil sige: jeg er Digter. 


 


35 