Maal kved Gumle 
um Gamle-Æva. 
Daa raadde Risar 
Heims-Ringen. 
Notti laag 
nifs yper Land. 
Inkje Maane. 
Inkje Stjernur. 
Nordskin braga 
um breie Bræ. 
Dal og Dokk 
i Duld drøymde. 


Godt var daa 
i Leik ganga, 
Berg sprengja 
og Eld spruta, 
Storm reisa 
og Hav røra, 
Is tumla 
med Tore-Dunder. 
Godt, godt 
i Strid gamast, 
Ragg riva 
og Rygg brjota, 
Skallom skurast 
og Honnom hoggast, 
med Klo klorast 
og Øyro klaa. 
Godt, godt 
aa dauv døsa. 
Lat i Logn 
Labb liva. 
Urkjelaus 
inkje ansa. 
Mett og maggen 
sova i Mak. 


Aldri Uro 
av ljose Eimar. 
Aldri Sol 
i saart Auga. 
Ingen Vokster 
i vide Dalar; 
ingen Os 
av Aare-Eld. 
Dag sov 
Daude-Svevnen. 
Rim kvitna 
um Rise-Heimar. 
Land laag i Logn, 
Rike i Ro. 
Tidi stod. 
Alt tagde. 


Aul Au! 
Gyest Alder. 
Au! Au! 
Utid veks . . . 


Alv vaks. 
Æser kom. 
Sol vakna; 
Dag vigdest. 
Ned seig 
Nivlheims-Nott. 
Øll var 
Rise-Æva. 


Vinter leid; 
Vaar vermdest. 
Is flotna. 
Foss fløymde. 
Gror grodde. 
Grønt grodde. 
Skog tettna 
i Taake-Lider. 
Menn vaks. 
Møyar vaks. 
Eld eima 
paa sotad Aare. 
Staal skar 
skrinne Voll. 
Fram seg grov 
grønkande Grender. 


Sol seig, 
Sol steig; 
Dagen raadde 
Heims Ringen. 
Tid tøygde 
lange Tankar, 
meda Maal 
og Raad og Rekning. 
Ufred! Ufred! 
Aand! Aand! 
Merk, Ungdom, 
Skilje-Ordi! – 
Alt av Aand 
vil upp og fram. 
Alt av Troll 
vil trygt sitja. 


Jutull jagad 
i Berg gøymdest; 
fraup i Kraa 
lite fry. 
Duld under Stein 
han Dag banna; 
nytta Notti 
til Nids Verk. 
Vaar han døyvde 
med Vintergufsar. 
Løyste Fonn 
og fælt Fok. 
Grov ned Grender 
i Aur og Nre. 
Velte Stein, 
stuvad Is. 
Stoggad, stengde 
med Mur og Myrfer. 
Sly og Skodde 
for Soli skaut. 
Rot reiv. 
Rørde Hav. 
Vinter vekte, 
Fimbul-Vinter. 


Men Sol spratt. 
Sprengde Skodd. 
Braut Is, 
brædde Snø. 
Tinte, tekte 
med Gras grøne. 
Nytt leika Liv 
um alt Land. 
Vy skaut Skog 
med sval Skugge. 


Ein for ein 
øyddest Ætti. 
Sprakk for Sol. 
Stokk i Stein 
for kverven Hamar 
og kvite Krossen. 
Ein og ein 
etter sit, 
bunden i Berg, 
bannar Dagen. 


Andre, blautare, 
Blod blanda, 
skjemde Ætti 
med Skams Gifte, 
mengdest med Menn, 
avla med Alv. 
No er Haugtroll 
i Rike Hovding. 
Modlaus og mødd 
minkar Lyden, 
smyg smaatt 
og jamt smærre. 
Lite er att 
av Alders Ætti; 
øydt er det gamle 
Graasteins Grjot. 


Høyr meg, Unge, 
at Hat de lærer! 
Gjæve Jøtun 
maa Hjelp laana, 
Lag halda 
med Lurvekryp, 
Fark og Farre 
or Fuskeheimar, 
Ban-Trollmenn 
og Balder-Hekser, 
verste Herk, 
som Verdi visste, 
Svivesvansar 
med Svartebøker, 
ikkje Troll, 
ikkje Menn. 
Hu! Hu! 
Graate-Tider! 
Hu! Hu! 
Gremje-Tider! 
Og av alle 
øvst raader 
Svarte-Vimsen 
or Svovel-Lande, 
Halte-Fanden 
med Hestehoven, 
halvt Primar 
og halvt Prest; 
honom Herre 
me no maa hylla; 
han raar 
Rise-Rike. 


Upp, alle 
med Ungd i Blode, 
upp, Vaa'ar 
for Jøtun-Velde! 
Ingen Rise 
i Ro røyte, 
fyrr av høge 
Loft-Himmel 
Soli raude
er ned rivi 
og alt roast 
i Ragnarôk! 
‒ ‒ ‒ ‒ ‒ ‒ ‒ ‒ ‒
‒ ‒ ‒ ‒ ‒ ‒ ‒ ‒ ‒


Det snufsar stundom i myrke Ro 
med Higst og underleg Hæsing; 
det tøygjer med Arm, det krafsar med Klo; 
daa skrik det med Snerr og Fræsing: 
“Uhu! her luktar Kristenmanns Blod!”


Ho raadlaus Armarne slær i Kross 
um Bringa, som folnar og stivnar . . . 
Fram bryt eit Brak som av Sjø og Foss, 
og Dagen ikring henne livnar. 
‒ Aaleine ho sit under Skare-Aas. 