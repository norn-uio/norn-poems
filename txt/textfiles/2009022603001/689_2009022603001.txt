Aa Stakkar kor du kulsar, du snilde Sauen min, 
i dette Ruske-Regne og denne vaate Vind! – 
Der under Alve-Steinen, der er ei Livdekraa; 
der fær du inn-aat kryla og prøva, um du maa 
Lindring faa. 


Men Kui ho vil heim att; det er so stridt eit Jag; 
ho hev kje Fred i Marki paa slik ein Regnversdag. 
Men tomt det er i Løa; kva ska me gjera der? 
Me fær no helder stogga og freista, um me fær 
noko her. 


Attunder Rundehaugen, der er kje fullt so stridt; 
der fær me trøyta Tidi, du gode Buje mitt! 
Og kanskje Huldri slepper oss inn ei Stund hjaa seg; 
ho veit kor vondt me lider i Dag paa Gjætle-Veg, 
de som eg. 


Alt tek det til aa renna ned etter Ryggen min; 
ufyse er det vaate innpaa det varme Skind! 
Og Foten sokk i Myri, og Hôl der er paa Taa, 
og vaat og tung vart Stakken; aa snilde Ku, du maa 
 roleg gaa. 


Eg frys so snart eg fær vel min Styng innunder Barm; 
daa lyt eg heim meg skunda til Mor i Stova varm. 
Daa fær eg skifta Klædi og kvila meg ei Stund, 
og de fær Mjøl og Syddre og gode, varme Brunn 
aat svoltne Munn! 