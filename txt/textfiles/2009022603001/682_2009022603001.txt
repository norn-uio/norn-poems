I mjuke Kôle-Ljose 
ved Omnen glødd og varm 
ho Gamlemor snur paa Rokken sin 
og tøygjer den magre Arm. 


Um skrinne, skrale Lekam 
ligg Kjolen grov av Ull. 
Hovue bøygjer seg, sveipt i svart, ‒ 
ein nikkande Klædetull. 


Med skrukne Knokehandi 
ho dreg den lange Traad. 
Rokken knurrar sin gamle Song, 
som lite ho høyrer paa. 


Rundt Golv um gamle Veggjer 
som Bøyg i krullad Ring 
gaper den skome Skugge-Nott 
og gløyper alle Ting. 


Viker og framratt dreg seg 
or Myrkeheimen stor 
og blundar stilt og geispar tomt 
og drøymer rædd og glor. 


Upp av den graae Skóming 
stig som ein Aand or Grav 
Skuggen av den Gamle sjølv 
vinkande att og av. 


Og Rokkeskuggen sviver 
paa Veggen skakk og graa, 
og Hovu-Tullen nikkar smaatt 
mot Rokken til og fraa. 


Og Kôla brenn so dauvleg, 
og Kôla brenn so blaatt; 
ho tekst med tunge Tankar: 
er noko tids i Nott? 


Det græt um verne ute, 
det dunkar i Degg og smell; 
ei Uro prikkar i Barmen: 
er noko tids i Kveld? 


Daa stansar Rokken braadt, 
og Kroppen Iver stiv; ‒
ho høyrer Stig; det spring 
som galdt det Sjæl og Liv. 


Ho høyrer Støn og Sukk 
og strøypte Andedrag; 
ho høyrer Bøn til Gud 
og liksom Hjarteslag. 


Ho reiser seg og gjeng 
uroleg att og fram 
og krossar seg og bed: 
“aa Jesus, du Guds Lam”


Og Klokka gjeng so seint, 
og Klokka gjeng so smaatt, 
og Klokka døyr og stansar. 
‒ “Aa gjer det fredt i nott!”
 

Og ute er det svart, 
og ute er det styggt, 
og ute uler Vinden; 
‒ “aa gjer det fredt og trygt! 


Og midt paa svarte Hei, 
der flyg den Arming no 
med Ryggen kald av Rædsle; 
aa send ho heim i Ro! 


Eg høyrer inkje meir . . .
Aa, lat kje noko skje! 
Aa send mi Veslemøy 
til Mor si heim med Fred!”


Daa høyrer ho paa nytt 
den same skræmde Gang, 
det same Andetak, 
det same Livsens Sprang. 


Upp Døri flyg med Brak; 
inn stuper Gjenta kvit 
med Munnen turr og open, 
med Augo utan Dit . . . 


“Mor . . . Mor, eg er so rædd. 
Her er so styggt og svart. 
Og, du, ‒ i Grave-Hei, 
der saag eg noko rart”


“So, Baan; her er du trygg. 
Her naar deg ingen Draug. 
Kom, set deg. Vart du skræmd? 
Eg høyrde, kor du flaug. 


Her; drikk ein Drope Mjolk. 
Og roa deg ei Ri. 
‒ Eg kvakk! So væl eg aldri 
visst høyrde Fylgja di.” 