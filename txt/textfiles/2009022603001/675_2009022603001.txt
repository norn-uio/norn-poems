D'er Haust. Det ruskar ute 
med Regn og kalde Vind. 
Smaafualen flyg mot Rute 
og vilde gjerne inn. 
Men under Omnen god, 
der ligg paa Sekke-Pute 
han gamle Mons i Ro. 


Der ligg han trygg og drøymer 
og blinkar stilt og smaatt 
og alt i Verdi gløymer 
og hev det varmt og godt. 
Og seier ingen Ting, 
men liksom inn seg gøymer 
med Rova sveipt i Kring. 


Som Silke-Nøste fine 
han ligg i mjuke Skinn 
med Svevn i kvar den Mine 
og alle Kløer inn. 
Og alyrer likesæl 
med kloke Augo sine 
og murrar smaatt og mêl. 


Skal vita kor du vankar 
i blide Draumar no? 
Kann henda dine Tankar 
seg svæver linnt til Ro 
i gamal Minne-Krins, 
som stilt i Hop seg sankar 
fraa den Tid, du var Prins? 


Venaste Prins i Verdi 
du gjekk i Skogen grøn 
med Gullhaar yver Herdi 
og ung og keik og kjøn 
og tenkte paa den Møy, 
som gjekk og henta Bæri 
so vide under Øy. 


Daa kom den Trollheks blide 
med Sving og Sveiv og Svins 
fraa Trolleheimen vide 
og saag den vene Prins. 
Men skræmd han fraa ho skvatt. 
Daa las ho Trollbøn stride 
og gjorde han til Katt. 


Sidan so vidt han flakkar 
igjenom Skog og Skar, 
langt yver Berg og Bakkar 
og kjem til okkons Gard. 
Her kan i Ro han døy. 
Her vil han kvila, Stakkar, 
og tenkja paa den Møy. 


Aa hu! det ruskar ute 
med Regnvind sur og graa; 
Smaafuglen flyg mot Rute 
og liksom bankar paa. 
Men under Omnen god 
du Mons paa Sekke-Pute 
skal drøyma lognt i Ro. 