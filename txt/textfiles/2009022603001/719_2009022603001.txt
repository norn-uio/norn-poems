Maanen sloknar i Havsens Eim 
nede i lægste Sud; 
Stjernur tryllte i Ørkesveim 
rapar fraa Himmelbru. 
Vinter gufsar fraa Jotunheim 
yver Fjellom. 

Myrk seg sveiper den tunge Nott 
tett ikring trollsvævd Jord; 
tomt i Stilla det høyrest Laatt, 
Dvergmaal og døyvde Ord. 
Lyftemann vaknar og Naa-Ljos blaatt 
yver Fjellom. 


Skrattande Skrell av Hovsveins Lur 
gjeng ifraa Varde-Topp; 
graatt daa livnar i Ufs og Urd 
Krok og underleg Kropp. 
Hit skal alt, som ned-under bur, 
yver Fjellom. 


Vinter-Ljose vaknar i Nord, 
tøygjer dei grøne Bogar, 
jagar med Sus under Kvelven stor 
fram sine frosne Logar, 
skimrar som Sylv og Perlemor 
yver Fjellom. 


Skifter, glimtar i vinraud Glans, 
ljosnar og av att fell; 
staalkalde Straalar i isbleik Krans 
skyt seg fram yver Fjell, 
braar og bivrar som Sverd i Dans 
yver Fjellom. 


Ljosken vinn yver Varde, 
knyter seg der i Knut; 
gøyser, velter sitt Bivreskin 
skiftande ut og ut. 
No stend Hallen tjeldprydd og fin 
yver Fjellom. 


Daa no alting er so i Stand, 
blæs han paa nytt, den Sveinen; ‒
høgt med Brak kjem den svarte Mann, 
set feg paa Trone-Steinen. 
Augo gløser som Glo og Brand 
yver Fjellom. 


Fram so glider dei Draugar, 
ranglar med sine Bein; 
ein Gong gav dei seg Hin i Vald, 
maa no lida det Mein. 
Gravsong susar som Vinden kald 
yver Fjellom. 


Kjem so den hoppande Haugbukk, 
Svartalv og svidde Dverg, 
Havtroll og Nøkk og den gule Gast 
og alle, som bur i Berg. 
Hit dei hiver i Sjumils-Kaft 
yver Fjellom. 


Sist kjem Trollmenn og Kvende 
hit yver Aude-Heiar, 
rid paa Limar og Staur og Stong, 
mullar so harde Eidar. 
Fælsleg gaular den Galdresong 
yver Fjellom. 


So er dei famla, den heile Hop, 
baade fraa fyrr og no; 
full er Troll-Kluft og Svarte-Grop, 
stappa er Hekse-To. 
faatt det rullar og Helsingsrop 
yver Fjellom. 


Og som Storm yver stride Hav 
vaknar den svarte Songen; 
Tonar fraa Haug og Tonar fraa Grav 
helsar og hyller Kongen. 
Stig og strøymer og stilnar av 
yver Fjellom . . .  