“Det fyrste Krav, det er?”
 ‒ Sjaa ut som dei andre i all di Ferd. 


“Det andre og du fann?” 
‒ Banna i Hjarta Gud og Mann. 


“Og veit du mitt tridje Yrkje?” 
– Gakk kvar den Sundag til Kyrkje. 


“So nemne du meg det fjorde?” 
‒ Hald altid med dei Store. 


“Det femte?” 
‒ Spar ikkje den, 
fom i Vegen for deg stend! 


“Det sette?” 
‒ Ver eit Svin, 
men utantil blank og fin. 


“Det sjuande?” 
– Cat dei andre træla; 
du lever stort av i Løynd aa stela. 


“Det ottande?” 
‒ Beste Verja, 
det er aa ljuga og sverja. 


“Det niande?” 
‒ Sløg du vere og snar, 
naar Teften du fær av Annanmanns Gard. 


“Det tiande Krav?”
‒ Din Granne svika, 
i stort og i smaatt, du altid maa lika. 


Og Visdomens Grunn, fekk den du fat? 
‒ “Aldri du gløyme det store Hât!”


“Kva trur du?” 
‒ Eg trur og i Sanning finn, 
at altid til Slutten det vonde vinn. 


“Kva bed dud” 
‒ At aldri i all si Tid 
denne vonde Verdi maa betre bli. 


“Nemn meg so det du høgast vil?”
‒ Eiga Verdi og høyra ho til. 


“Er denne Viljen din heil og all?”
‒ med Blod vil eg skriva meg deg i Vald. 


“Og sidan?” 
– At denne Pakti kan staa, 
vil kvart Aar her eg til Alters gaa. 


Trollmanns-Emne legg seg paa Kne; 
daa stig eit Glede-Rop 
sterkt som Stormsus i gamle Tre 
upp fraa den heile Hop. 
“Han hev Trui! Han er som me! 
Inn i Flokken!” 


Fanden Firkloi lyfter, 
svér ved den namnlause Store: 
“fraa i Nott hev du Magti mi, 
det vere her deg svore! 
No eg tek deg for all di Tid 
inn i Flokken!”