Hvad du har sagt, o Gud, jeg tror, 
Jeg stoler på hvert mindste ord; 
Du sanddru er, det har du vist 
I al din færd fra først til sidst. 


Hvert løfte og hver trusel, som 
Fra dine guddomslæber kom, 
Har allesammen slået til, 
Og så de altid gjøre vil 


Så mangen dåre grum og gram, 
Hovmodig, fuld af brask og bram 
Løb storm imod dit ord, men se, 
Det blev dem kun til spot og spe! 


Trods hån og angreb går dit ord 
Med seier stadig frem på jord, 
Og frem det går, til sidst det skal 
Med kundskab fylde jorden al. 


Hvor glad jeg er, o Gud, at jeg 
På ordets grund befinder mig! 
Ei mørkets hele skumle hær 
Kan skade mig, når jeg står der. 


Og godt for dem tilsidst det går, 
Som trofast i din sandhed står; 
Hjælp mig da, Fader, mer og mer 
At få din lov af hjertet kjær! 