Vi samles nu om dig, o Herre Gud, 
At agte på dit ord og dine bud! 
Dit ord er lys på verdens mørke sted, 
Og det at følge bringer salig fred. 


Når vi da, Herre, om dig samlet er, 
Så træd os efter trofast løfte nær! 
Oplad os ordet, fyld os alle med 
Din egen, inderlige kjærlighed 


O lær os altid ile til dig hen 
Med alt, os trykker, du trofaste ven! 
Du lovet har i alt os bi at stå, 
Og barnlig vi dit løfte stoler på. 


Så tag os, Fader, i din egen hånd 
Og før os, led os ved dit ord, din Ånd!
Hjælp os at lægge alt vort eget ned 
Og leve ham, som døden for os ked! 


O før os i et barnligt enfold ind 
Og lad din fred bevare vore sind; 
Ja, lær os længte op til himmelen, 
Hvorfra vi venter Jesus, Frelseren! 


Men, mens vor Jesus tøver, må vi kun 
Hverandre elske rent, af hjertens grund, 
At, hvor vi færdes, kjærligheden sterk 
Må vidne om, at vi er Herrens verk! 


O lad os mindes faderhuset, der, 
Hvor vi vor Jesus og og hverandre ser! 
Hjælp os unyttig strid at lægge ned 
Og samles kun om ham i enighed! 