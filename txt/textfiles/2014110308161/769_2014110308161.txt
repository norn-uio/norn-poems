Himlen og jorden forkynder Guds pris, 
Alting ophøier sin skaber så vis; 
Hvad som på jord og i himmelen bor, 
Samstemmig råber: “O Gud, du er stor!” 


Når jeg betragter mig, jordklump jeg var, 
Hvor du vidunderlig dannet mig har! 
Du, som i tankerne visdom har lagt, 
‒ Mægtige skaber, hvo fatter din magt! 


Ser jeg på solen, beundrer dens glans, 
Krones af strålernes smilende krans, 
Fyldt af beundring jeg udbryde må: 
“Herre! hvem kan i æin nærhed vel stå?” 


Hæver jeg atter mod himmelen op 
Blikket, da møder det stjernernes trop; 
Rørt jeg udbryder: “O, hvor du er stor, 
Gud, du som hist over stjernerne bor!”


Glider mit øie i havdybet ned, 
Ser jeg en vrimmel, der tal ikke ved; 
Stum af beundring jeg udbryder blot: 
“Hvor du er stor, Herre Gud Zebaoth!” 


Tænker jeg så på din skabning ialt, 
Som ved dit mægtige »blivl« er fremkaldt, 
Kan jeg i støvet ikkun bryde ud: 
“Mægtig er du, o du evige Gud!” 


Ja, såvel småt, som hvad stort du har gjort 
Er uforlignelig herligt og stort: 
Solen på himlen og ormen i muld 
Viser din magt, hvoraf jorden er fuld. 


Endda  o under af kjærlighed stor! 
Ser du til os, støvets børn her på jord; 
Ikke den ringeste glemmer du bort, 
Under på under! O stort over stort! 


O, hvilken trøst her i livet det er 
Altid at vide, at du har os kjær, 
Os, som har hadet dig, ondt mod dig gjort, 
Os, o hvor er det dog saligt og stort! 


Slet intet ved os og rundt om os sker, 
Uden du, lysenes Fader det ser; 
Faderlig skjærmer du hver, på dig tror; 
O, hvor din godhed og nåde er stor! 