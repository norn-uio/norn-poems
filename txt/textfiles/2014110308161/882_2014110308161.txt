For evig lægger jeg på hylden bort 
Et bind af livets underbare bog; 
Så indholdsrigt ‒ dog o, hvor det gik fort 
At få det gjennemlæst! Men mon jeg og 
Nu eier alt, det gav, mens dage ned 
Ad tidens strøm sig hvirvlede afsted? 


Hver morgenstund, når solen banked på 
Mit øienlåg og vakte mig til liv, 
På bogens fulde, nye blad jeg så 
Afmalet nye scener; nye “bliv!” 
Gav bogen fylde, bladet billeder; 
Og nu på alt med tak jeg stille ser. 


For hvert et bogens blad jeg vendte om 
Jeg læste idel godt fra Herrens hånd 
Hver morgen han med nåde til mig kom, 
Med godt til legeme og sjæl og ånd. 
Nu lukker jeg mit bind med tak til Gud, 
Fordi han hjalp til jeg fik læst det ud. 