“Elsker du Jesus?” Et alvorsord
Jeg ønsker med ild at skrive
I hjertedybet dit, at her på jord
Ei mer det udslettet må blive.


“Elsker du Jesus?” Har du hans fred
I hjertedybet derinde?
Er brøden din kastet i havet ned,
Har du set som sky den forsvinde ?


“Elsker du Jesus?" Svarer du ja?
Nuvel ‒ stort er ordet at sige!
Elsker du ham, har du skilt dig ud fra
Hvad fremmed er for hans rige?


“Elsker du Jesus?" Følger du med,
Når kors og kummer mon trykke,
Når verden forsøger at trække dig ned
Og bort fra hans samfund dig rykke?


“Elsker du Jesus?” Kanske du går
Med ham, hvor selv det dig tykkes,
Med ham, når gudsordet ikke fremstår,
Og mørke og synder besmykkes?


“Elsker du Jesus?" Svar hvo du er,
Nu ærligt for Gud og andre!
Tænk på dit vel, hvis din sjæl du har kjær,
Snart ‒ førend du herfra må vandre!