Hvor vi skal bøie vore ben, 
Kan ingen af os vide; 
Men – livets sidste milesten 
Må alle forbiskride! 
Kun de, som overlever, når 
Vor Frelser kommer, slippe får 
Den sidste kamp at stride. 


En mængde må i unge år 
Sin vei mod mulden vende, 
Mens atter andres livsløb far 
I manddomsalder ende; 
Endel gråhåret vandred om 
Da deres reisebudskab kom; 
Vi ved ei, hvad skal hænde. 


Hvad er vort liv? Kun som en damp 
Du ser det her at vare! 
Det koster smerter, sorger, kamp 
At fødes, leve, fare. 
Alt viser os så klarlig, at 
Et menneske er ikke sat 
Til liv på jorden bare. 


Hvad er vel livets lyster værd, 
Når vi os ret betænker? 
Hvad verden eier dyrt og kjært 
Vor sjælero kun krænker. 
Den, som har visdom i sin sjæl, 
Han sanser det og sørger vel 
At bryde lystens lænker. 


Thi bag det korte liv på jord 
Der dæmrer nye dage: 
For den, som på sin Frelser tror, 
Et livsløb er tilbage, 
Et evigt liv i salighed, 
Som ei af død og sygdom ved 
Og ei af nogen plage. 


Et lyst og lifligt morgenskjær, 
Når tiden sidst er omme, 
Med Guds basun og englehær 
Vor Frelsermand vil komme. 
Om havet hvælved os en grav, 
Om jorden os et kammer gav, 
Han vil os ikke glemme. 


Det skader ei, at dødens hånd 
Os grumt har livet røvet, 
Thi Jesus løser lerets bånd 
Og løfter os fra støvet; 
Til Jesu bolig går da hver, 
Som gjennem livets stier her 
Har trolig gudsfrygt øvet. 