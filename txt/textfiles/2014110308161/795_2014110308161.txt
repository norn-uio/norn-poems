Hvor mange millioner sange 
Har lydt på jord til Jesu pris! 
Og dog, hvor mange flere gange 
De lyde skal i paradis! 
Der synge skal i vældigt kor 
Guds hele børneskare stor. 


Her svag og lav lød ofte sangen, 
Såvidt du kunde høre den; 
Tidt verdens ting tog ånden fangen, 
Dens vinde veired tonen hen; 
Mod himlen skued vi for lidt, 
Og derfor tystned sangen tidt. 


Når livets suk og sorg er svundet 
Og alt er idel salighed, 
Når morgenstjernen er oprundet 
Med Salems sabbats skjønne fred, 
‒ O, da skal sangen bruse frem 
Med intet til at hindre den! 


Her stod Guds folk så spredt, desværre, 
De hørte knapt hverandres røst, 
Endda de sang for samme Herre, 
Om samme frelse, håb og trøst. 
Ak om de havde samlet sig, 
Da kunde tonen blevet rig! 


O måtte sangen alt hernede 
Samstemmig lyde fuld og fri! 
Det vilde Gud og Jesus glæde, 
Ja, lykkelige blev og vi! 
Og verdens børn da måtte se, 
At sådan lykke har ei de. 