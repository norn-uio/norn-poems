Liten sit eg her i Lægde, 
Litt umsend eg veks og tognar, 
Liksom upp av svarte Molle 
Kornet gror og veks og mognar. 
Her i Lægde ligge Grunnen, 
Her i Lægde er me borne, 
Her hev Livet sine Røter, 
Her er vaare Klæder skorne. 


Vil du byggje deg eit Tempel 
Skal du ei med Tornet byrja, 
Du skal granske, virke, samle, 
Og um Grunnen fyrste spyrja – 
Templet dit paa dimme Draumar, 
Bygg paa Berget, det vil standa 
Støtt mot alle Tidar-Straumar. 


Upp i Høgde, upp i Høgde 
Vera skal so gjævt aa glaama; 
Upp i Høgde trur so mange, 
Dei skal Sol og Stjønnur raama. 
Og tillags dei aldri finne 
Nokonting paa denne Kringen ; 
Alt er rote, næpne Nasar 
Nyse yver “Verdsens-Bingen”. 


Viljeveike, sjuke Sjæler 
Paa sit Tanke-Fór lyt gumla, 
Furtne yver Livsens Lagnad 
Dei si Skomesong lyt mumla. 
Dei er liksom blinde, dauve 
For det Liv, som kring dei spilar – 
Manne-Hat som feber-Sjuke 
Gjenom deira Aadrer filar. 


Ned i Lægde, ned i Lægde, 
Der er mangein Blom aa plukke; 
Der er mattungt Korn aa finne, 
Um enn noko stend i Nukke.
Elskfullt lyser mangteit Auga, 
Vent er meir enn mange tenkjer, 
Gleda likso visst som Sute 
Finst so vidt som Sole blenkjer. 


Eg vil halde meg i Lægde, 
Der so mangt eg vilde gjera: 
Der til dei i Myrkje site 
Vil eg prøve Ljoset bera; 
Kveikje dei, som under Oket 
Ennaa her so tungt lyt sukke; 
Ein og annan Snuble-Steine 
Burt fraa Bror mins Vege tukke.