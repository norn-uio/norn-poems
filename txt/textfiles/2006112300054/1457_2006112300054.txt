Det var med Havstad-Kyrkja 
Med Blomen blømer i Eng. 
Meistar Knut dei Orde talar, 
So djupt det til Hjarta gjeng. 
Det svarar i Fjøllo. 


Det var Futen Lars Bendikson 
Tok Kyre or Bonde-Fjos. 
Kyrkje-Kaffen og Døype-Fatet, 
Stakar og Altar Ljos. 


Aa, det var den arge Futen, 
Han vrid seg med Høgferd fram 
Det var sterke meistar Knut, 
Han møter paa Kyrkje-Tram. 


“Kot Ærend heve den adeleg Herre? 
So seint han heimate fór, 
Messa er ende, han fær inki høyre 
Idag Vaarherre sit Ord: 


Futen vrengde Munn aat Presteu, 
Og stygt han Munne gløyre: 
“Eg er inki komen her i Dag 
For Prestereglur aa høyre!”  


“Eg er komen aa syne Folk, 
kven dei hev kaara til Prest: 
Du er ein Ljugar og Mordar, 
Og stele som du kan best!”  


“Kom med Skatten du røva! 
Bøt for Mannen du drap! 
Du eggjar og øser upp Aalmugen, 
Og gjer meg Skatte-Tap.”  


“Slik vaagar du paa meg ljuge 
Med herduge Djevle-Mot! 
Røvaren talar um Rov og Ran, 
Ein Mordar um Manne-Bot!”  


“Du drap Olav Heggtveit, 
Og Ædlingen Harald Oy! 
Røva Medel i Kyrkjur og Gardar, 
Valdtok Viv og Møy!”  


“Endaa du vaagar kome hera 
Trætte aa vrengje Munn! 
Du er av Aalmugen lika 
Verr enn ein skabbute Hund!” 


“Eg skal finne deg Meistar Knut, 
No er du til Galga mogjen 
Fredlaus skal Hallvard Heggveit vera, 
Og jagas som Skrubb paa Skogjen.” 


Og det var Hallvard Heggtveit, 
No var han ‘ki Fote-Mod, 
Sprang han inn paa Skarvefuten, 
Og vilde spille Blod. 


“Eg skal hakke so Fute-Hude 
Dei finn inki atte Molo! 
Rive utor han Gra-Augo 
So ser han heime med Holo!”  


“Valdsverk er Daaverk,” sa Meistar Knut, 
“Du stillar dit gode Sverd. 
Endaa Futen Lars Bendikson 
Er verste Dauden verd.” 


Dei slo um Futen Manne-Ringen 
Der innmed Havstad Kyrkja – 
Det vil eg for Sanning segja 
Futen skalv og bleikna. 


Dei slo umkring honom Manne-Ringen 
Daa blenkte Øksar og Kniv. 
Men det var sterke Meistar Knut, 
Han berga det Fute-Liv. 


Det var sterke Meistar Knut, 
Han var i Hugen so mod: 
“Her skal inki spillas paa Kyrkje-Garden 
Det svarte Futeblod!” 
Det svarar i Fjøllo. 