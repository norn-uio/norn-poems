Kvar Fugl eg høyrde, kvar Blom eg saag 
Meg lokka til Leik og Song. 
Eg gjekk og dikta i Skog og Hei, 
Og inki i Stoga trong. 
Eg ha inki Bok aa teikna det i, 
Visurne mine var fuglefri – 
Du finne dei nok eigong. 


So gjætte eg Ku og Sau og Gjeit, 
Daa fall inki Dagen lang. 
Paa Bjørke-Bork og paa Stein og Berg 
Eg rita upp mangei Song. 
Skriftet er burte og Ordet gløymt, 
Men Tankarne hev eg i Hjarta gjøymt – 
Dei kjæme nok fram eigong. 


Tankar klaare som Tjønn i Hei, 
Store som Roan-Fjell; 
Fargerike som Blom i Eng 
I Solsprett, naar Doggê fell. 
Det seste seg djupt i Hugen min, 
Og prenta vart i mi Livs-Bok inn – 
Du finne dei der ein Kvell.