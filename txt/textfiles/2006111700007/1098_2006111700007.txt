Storhave rær som paa Domedag, 
Stormnatti stirer med folne Drag, 
og aldri meir vil det dagna. 
Med sukkande Sôg søkk Baaten i Hav 
med livslystne Menn i den kaldslege Grav 
‒ ‒ so snart dei Sellarne tagna. 


Men upp or det villaste Kvervel-Grugg 
der skyt seg ein stridsam og brandraud Lugg 
og Herdar full vaksne og breie. 
Og det er han Henrik, Bausen sjølv, 
han grøyvlar og sym og flyt som ei Fjøl 
midt i den argaste Vreie. 


Og vesle Anders ligg klengjer seg fast 
til Ryggen hans under dei rasande Kast. 
“Nei, Guten maa slett ikkje bliva; 
for Mor hans, Enkja, seg syrgde ihel ‒ ‒
med meg so er eg mest like sæl, 
men denne Guten skal liva!” 


Og Drivgarden tok, og Brôtsjoen skok: 
men Henrik kunde den Kunst draga Krok — 
Aa hei, koss dei Skavlarne vaskar ! 
Og Anders han fæler og græt og kvepp. 
“Hald Kjeften din, Gut, men berr' ikkje slepp!”
Og fram han balar og baskar. 


Der inn bakum Nese han søkjer mot Land 
og leitar seg Livd av den høge Strand ‒
den Kroppen er fagnaleg merga! 
Han naar upp i Fjøra mot glyttande Das, 
der duser han, raaka av Daude-Slag; 
men vesle Anders er berga.