Under det torvtakte Stovetak 
Læraren skular i Ro og Mak, 
og trygge so sit dei der inne. 
Men Stormen vaknar med harde Skak, 
og Havet velter med Torebrak 
mot Land i eit Eitre-Sinne. 


Himmelen myrknar av Rennefok, 
Sjoen han er snart eit einaste Rôk 
og Lufti ein einaste Kave. 
Og Andliti folnar som Grase i Skaar, 
og Augo stirer som opne Saar 
ut mot det gløypande Have. 


Han gløymer si Pretta, den ferme Gut, 
og tenkjer paa Far sin med Bringe-Sut, 
Smaagjenta sit løyner si Taara. 
Og Augo vender seg smaatt um Senn 
burt imot Ruta, og Barmarne brenn: 
“Han Far ‒ no er han i Faare!” 


Læraren tagall paa Benken sit 
med Boki ihoplagd ‒ han skifter Lit: 
“Vaarherre sjaa til oss i Naade.”
Daatteleg skjer der i livskræmde Skrik, 
og rapp som eit Lyn byks han upp fraa si Bri 
for dette var Sjofolk i Vaade! 


Han flotar ein Baat og flyg i med eit Hopp. 
snart ser ein hans Koll millom Baaretopp, 
og Staal so hev han i Handi. 
Men Storskavlen reiser seg morsk paa Hav 
og kastar dei alle i Dypti si Grav: 
med' Kvendi stend naamne paa Strandi.