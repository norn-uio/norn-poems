Det lyner ikring di Panna 
av Sverdbrand og blaaslipt Odd, 
der du paa Hundevakti 
sigler i Myrker og Skodd. 


Det bryt yver Fall og Bôdar, 
du baskar med Fjell av Is: 
Auga ditt lyser som Moreld ‒
og no vil eg syngja din Pris: 


Audni ho sat ved di Vogga 
og kvad som den saare Graat. 
Armod ho stod attmed Sida 
med Skrukke-Kinni si vaat. 


Berrføtt du gjekk yver Lynge 
det blømde so vænt i sin Trong . . . 
so voks han or magre Moldi 
din sterke, einlagde Song. 


Tidleg ho vitja deg. Sorvi, 
og Steinar fekk du for Braud. 
Helvites raudgule Logar 
gjorde din Ungdom aud. 


Tidt gjekk du naamen av Fæla, 
og Live det gryla og grein, 
alle dei rare Spursmaal 
dansa som Grindar av Bæin. 


Og Treskorne der inni Tinge 
dei trakka deg ned med Lyst, 
utstøytt vart du og hæda. 
og Judas heve deg kysst. 


Men hei! sjaa det er det gilde. 
at Tora og Trengsle-Skak 
var nettupp den sterke Føda, 
som gjorde deg traust og rak. 


Genie er Veidehorni, 
som trivlar sevg fram til Ljos. 
Genie det er Instinkte. 
som raakar den rette Kos. 


Midt gjenom Vande og Vaade 
bragande Nordljos du fann. 
Han fylgde deg, magre Skuggen 
av Vinje, den utsvelte Mann. 


Og trottugt og trutt du bryner 
med Feisel og Minebor 
og sprengjer i Lufti Graaberg 
og brøytek Vegar her nord. 


So for du gjenom Isen 
til Nordpols so mang ein Gong. 
Ditt Liv det er Daad og Mannsverk, 
di Soga ein Kjempesong! 


Ungdomen flokkar seg saman 
og korar seg Merkesmann ‒ 
sæl er han Arne Garborg, 
Augo dei søkjer mot han.