Det blik, som har rislet igjennem min sjæl 
i straalebad, –
nu slog det mig isnende graablaat imøde 
med staalhvast had. 


Og du, som jeg havde set segne af smerte, 
stod steil og slank. 
Den nakke, jeg havde set syg og bøiet, 
var haard og rank. 


Ei ord blev der talt, men det staalblaa had, 
som slog mig mod –
det havde sin egne, haanlige mening, 
som jeg forstod. 


– Nuvel, madame! Naar det er Deres vilje, 
jeg siger ei nei. 
Og vi skal faa se, hvem gaar stoltest og steilest, 
De eller jeg. 


Og vi skal faa se, hvem livet først knækker 
og tvinger i knæ, 
og hvem gaar i graven med høistløftet hoved, 
det skal vi faa se!