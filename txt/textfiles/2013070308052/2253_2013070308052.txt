Der ligg eit lik, eit folke-lik, 
luta av raae hender. 
Og enno lyder dei saare skrik 
kringum Europas strender. 


– Er daa kje Polen endaa daud? 
dei kviskrar i keisargar'en. 
Dei ser dei njotrorne, kvite av naud 
som knyter seg imot zaren. 


– Polen ligg bleik, men ikkje daud, 
so kviskrar kvar blom i Polen –. 
Kjem revolusjonen, roseraud, 
so vippar zaren av stolen. . . 


Han kjem nog ein gong, den folkevaar 
daa Finnland fær att si tunge, 
daa Polen som sukkar so sjuk og saar 
kan helsa si syster unge . . . 


No er det so stilt ved Weichsels strand, 
der blomarne kjøvde graata. 
Der syner den strenge lagnad eit land, 
som sprengdest – og liv laut laata. 