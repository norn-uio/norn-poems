Kom Dagros, kom Heimros 
i tunet inn! 
Kom Lykke, kom Blaamann 
og Kranselin! 
Kom sauen med ulli den lange! 
Kom veren, no maa du kje stange! 
Kom kalven og kviga og stuten 
og berrføtte hjurding-guten! 
Kom no i tunet heim! 


Vælkomne av sætri 
til vetra-fjos! 
De molka so mykje 
no skal du ha ros, 
og klapping og salt i koppen! 
Og heime, der vekser soppen 
og graset i liderne lyser, 
og heime de ikkje fryser! 
Kom no i fjoset inn! 


Takk daa, Vaarherre, 
for varning og helsa, 
for trivd og for lukka, 
for hugnad og frelsa! 
Lambi, dei smaa, er so feite. 
Me hev alt, me tarv ikkje leite. 
Kom berrføtte hjurding-pjokken 
Og prøv no den nye sokken! 
Du sukker og kake skal faa, 


– Og bjøllorna ringlar. 
og buskapen tryter, 
med gjento ho mjølkar, 
so gauvi ho flytter. 
Og hanen han kaklar og skarrar, 
og sauen han blæktar og blarrar. 
Store stuten han burar 
og fossen han tyter og durar. – 
Men no hev ho mjølka av. 