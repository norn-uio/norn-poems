Naar soli sig bak dei blaae tindar 
og legg sin gullglans paa lette sky, 
daa dirrar lufti paa aas og rindar, 
daa surrar flugor og anna fly – 
og røyken lett seg or pipa ringar 
og ligg yv' heimen som fagre flor 
med tonor, blanka som taaror, klingar 
her upp fraa gjenta, som baaten ror. 


Det svarar lint fraa dei ljose strender 
av bjølleklang og av gjentesong. 
Og gjætarguten ei helsing sender 
til han, som sit med si fiskestong. 
– Det heile bilæt seg saman tullar 
i fargespel og i toneflaum, 
daa sit eg drøymer um dine sullar 
og flettar kransar av dikt og draum. 