Gammel, gammel! 
Nej, jeg blir aldrig 
gammel! ‒ Hvergang 
alderen kom, 
kom der et lysglimt, 
herfra, histfra, 
Gud ved hvorfra, 
lyste op 
om mig, i mig, 
bildte mig ind: 
Se, nu kommer det, 
se, nu kommer det, 
det store lys, 
mod hvilket du længes, 
og som skal fylde dig 
helt og holdent 
med evig lyksalighed. 


Altid slukkes det, 
altid tændes det 
atter og atter. 
Atter og atter 
fyldes sindet 
med længselens håb. 
Slig vil jeg sagtens 
håbe, længes 
evig og altid 
uden ende. 


Hvem ved, 
kanske er det hele 
bare et blændværk; 
kanske er jeg død, 
død og udbrændt 
for længe siden, 
støv og aske, 
ligesom stjernen, 
den som sluktes, 
da Adam fødtes, 
og skinner endnu. 
Er det blot 
min sjæls indbildning, 
som endnu lever, 
for altid at leve 
habende, længtende, 
svævende rodløs 
midt imellem 
himmel og jord, 
selv et intet, 
håbende på noget, 
jom aldrig bliver 
andet end intet?