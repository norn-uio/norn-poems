Tyk stod skodden 
og tæt, 
dulgte ganske 
havets spejl. 
Speil! ‒
nej, splintret var spejlet, 
splintret i tusinde stykker, 
splintret til støv, 
som føg for stormen. 
Stormen ulte 
fom et sint utyske, 
himmel og hav 
var et eneste stort 
sammenrørt 
rote. 


Jeg styred min båd gjennem tykningen, 
skummet stod højt 
om stavnen, 
og skavlerne brød 
bag om mig. ‒ 


Ud af skodden 
skjød sorte ravne, 
flaksed forbi mig, 
fløj mig om ørene, 
skreg! . . .
Kanske vil I skræmme mig? ‒
Frem af mørket 
for grå troldkjærringer, 
fejede fræsende 
langsefter ripen, 
gjorde så rundkast 
og dukked i dybet 
fremme ved stavnen, 
basked mod båden 
nedenfra, 
kom så op 
pa den anden side, 
spytted imod mig . . . . 
Kanske vil I skræmme mig? ‒ 


Jeg lar mig ikke skræmme, 
for frem skal jeg, 
jeg har ingen tid 
at agte på skræmsler. 


Men mørket lægger sig 
tykt og tungt 
rundt omkring mig. 
Ingenting ser jeg, 
ingenting hører jeg 
uden den jevne, 
ensformige dur 
fra hav og himmel. 
Væk er ravnene, 
troldene tier; 
havde de endda 
holdt mig med selskab! 
Ensomheden 
er mere skræmmende. 


Men jeg lar mig ikke skræmme, 
for frem skal jeg, 
jeg har ikke tid 
at agte på skræmsler. 


Men alt som jeg styrer 
frem gjennem mørket, 
brat det brydes. 
Et skinnende bråt 
vælter sig op 
fra havets dybder, 
daler atter 
og stiger påny 
med strålende vælde. ‒ 


Midt i skummet ser jeg 
dig, du Rans datter, 
fager er du 
visselig at skue. 
Hænderne du holder 
foldet bag i nakken, 
og haret siver vadt 
nedad de hvide bryster. 
Du holder hodet stoltelig tilbage, 
og øjnene, 
de store, grønne øjne, 
de stirrer lige ind i mine øjne. 
Mon du vil skræmme? . . . 
Og munden med de store, hvide tænder, 
stærke, skarpe 
som en hajfisks tænder . . . 
og munden åbner du, som vil du råbe, 
men raber ikke . . . 
bare ler, 
ler hånlig! 


Så du vil skræmme! 
Du skræmmer mig ikke, 
men drage mig gjør du, 
og lyst har jeg nok 
at se, hvem af os 
skal sejre. 


Så tar jeg mit styre med stærke hænder, 
midt ind i dit bråt skyder båden med hast, 
og om dine vade, skinnende lænder 
jeg slynger min arm og holder dig fast. ‒
Da ler du imod mig og kaster dig over mig; 
ind mod de svulmende, faste bryster 
med begge armene tæt du mig kryster, 
dine læber brænder som ild mod min kind, 
dine ord, som du hvisker, bedårer mit sind, 
thi den dejligste løn og lykke du lover mig.


Inden jeg sanser mig, yr og hed, 
dybt gjennem vandet så synker vi ned, 
barmen hviler så tæt mod barm, 
armen holder så fast om arm. 


Hvad er det, som gjør det få mørkt omkring? 
Tangen på mit hoved, den svajer i ring. 


Hvad er det, som brænder fom ild på min kind? ‒ 
Mine skarpe tænder, som jeg satte derind. 


Hvad er det, som isner igjennem mine ben? 
Mine kolde bryster, de volder den men. 


Hvad er det, som vækker sligt nagende savn? 
Koldt er mit hjerte, og tom er min favn. 


Slip mig, slip mig, jeg pines til døde! – 
Ja, snart skal du vorde til fiskeføde.