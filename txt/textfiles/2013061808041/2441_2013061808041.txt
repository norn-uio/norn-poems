Seig, sort 
flyder floden, 
den frygtelige, 
den, over hvilken 
du som jeg 
skal engang fare, 
fort af færgemanden, 
hin gamle gråskjæggede, 
skrutryggede, skrumpede 
skallepande, 
han, som aldrig 
i evighed 
har drevet et andet yrke 
end at føre 
hin morskne færge. 


Seig, sort 
flyder floden, 
bundløs, livløs, 
uden bølger, 
uden bevægelse. 
Tunge tager 
siver hen 
over dens flade, 
stiger, synker, 
synker, stiger 
uden mål 
og uden med. 


Sejg, sort 
flyder floden 
mod det store, 
tause, tomme 
undgrundelige 
mørke, 
det, som aldrig 
gir tilbage, 
hvad det engang 
har annammet. 

Sejg, sort 
flyder floden, 
trægt, tungt 
dypper færge 
manden åren, 
løfter den, 
dypper den, 
ned og op, 
op og ned; 
ikke går det hurtigt 
med overfarten. 


Hos ham sidder 
bag i baden 
en ung kvinde 
med krans i håret, 
roserne rødmer 
endnu fra livets 
lykkelige fest. 


Og hun rejser sig op 
og hyller omkring sig 
den florlette skarlagens klædning 
og gyser; 
thi dødens isnende kulde 
sniger sig sagte, 
stilt og lumskt 
ind til hendes bankende hjerte. 


Og hun vender sig skjælvende 
did, hvor hun kom fra; 
endnu hun skimter 
stranden derborte 
og bagenfor stranden 
et strålende glim 
af solen. 


Det skinner over skovene, 
det skinner over husene, 
menneskenes boliger, 
de hvide, med de hvælvede tage. ‒
Der, der 
var hun, der dansed hun og sang 
sammen med de andre til cymblernes klang. 
Der danser de endnu, der svinger de sig rundt, 
men hende, hende blir det aldrig mer forundt. 


Og hun strækker sine arme mod strandbred den hen, 
aldrig, aldrig skal hun se den igjen, 
og hun skriger et nødskrig, en jamrende klage, 
men tågerne gir intet svar tilbage. 


Færgemanden 
stanser åren, 
ser forundret 
op mod skriget, 
der han sidder 
på sin tofte, 
ryster langsomt 
på fin gamle 
skallepande, 
siger intet, 
men han tænker 
sit i stilhed: 


Godt har du det, 
du, som snart kan 
strække dig i 
stille døs. 
Tak du til 
og klag du ikke. 
Værre lod er 
mig beskåret, 
jeg, min stakkar, 
som må stadig 
slide her ved 
åretollen, 
dag og nat, 
ar ud, ar ind, 
uden stans 
og uden udsigt 
til at slippe 
fra mit yrke. 
Ligevel jeg 
klager ikke, 
for hvad hjælper 
det at klage?