1. 
Der kom dragende 
ned gjennem Napstrømmen 
en mand, 
ingen monne fjende. 
Hannem fulgte 
på jægten, han førte, 
hundrede stærke, 
sortsmuskede svende. 


Han la iland 
borte mellem skjærene ‒ 
skarvene skreg 
og fløj på sjøen. 
Lod han der 
bringe fra borde 
bord og tømmer 
op under øen. 


De trak på land 
mangfoldige tylter 
og tømred sammen 
et højt hus, 
dertil badstø 
og boder og brygger, 
sad sa om julen 
i svir og sus. 


Farmænd, som for 
forbi pa strømmen, 
undredes svare, 
hvem det monne være. 
Huset skinte 
lang vej over sjøen. 
Nævnte man det Slottet. 
Det navn fik det bære. 


Men da torsken 
ved nytarstide 
så kom sigende 
ind pa æggen, 
sejled der fra Slottet 
mangfoldige både 
ud på fisket 
langs Lofotvæggen 


I alslags vejr 
var de ude, 
altid gjorde de 
bedst fangst; 
men vilde og voldsomme 
var karene, 
alle veg undaf dem, 
de voldte angst. 


Manden selv 
drog øst til Vagen, 
vestover også 
til alle værene; 
krævde, at alle 
skulde sælge ham sin fisk, 
skræmte, 
så han fik den fast forærende. 


Slig sad han sa 
en tid der på Slottet, 
en skræk for alle, 
ej velset af nogen. 
Sagn gik, 
han skulde ha sagt, 
han vilde ende 
som konge i Vågen. 


Men den gamle kallen, 
som Vågen ejed, 
og som før var den første 
på de kanter, 
blev sint tilsidst 
og lod svar sende, 
han veg ikke sæde 
for slige fanter. 


Og fra den dag 
holdt han sine folk 
vel væbnede 
mod al fare. 
Hvis han kom, 
Slotkaren, 
og vilde krig, 
så skulde han ham klare. 


2. 
Men der lød en vakker dag 
vældig larm af åreslag. 


Slotkaren var der med alle sine både, 
de fyldte sundet som en hel flåde. 


De la til ved stranden og sprang på land, 
Slotfaren først, så hans hundrede mand. 


Vågekallen skjønte, at nu bar det løs, 
han samled sine husfolk til den yngste knøs. 


Han bød dem at bruge både øks og kniv, 
thi nu, gode venner, det gjælder vort liv. 


Så blev der et slag, ja et slag, hvis mage 
man ikke har spurgt indtil vore dage. 


Det regned med hug, og det regned med stene, 
tilslut stod Vågekallen alene. 


Halve hans flok lå strakt i sit blod, 
resten flygted, de brugte sin fod. 


De strøg tilfjels og gjemte sig bort. 
Dengang kom Vågekallen tilkort. ‒ 


Og hør nu, du kal, jeg lar nåde gå for ret, 
hvis du vil dig føje i alt og i et. 


Og hør nu, du kal, jeg vil spare dit liv, 
når du gir mig din datter til ægteviv. 


Jeg har hørt, hun skal være både rig og fager, 
gir du hende ikke, dit liv jeg tager. 


Og hende så tager jeg endda dertil. 
Nu har du hørt, du kan gjøre, som du vil. ‒ 


Den jomfru hun græd sine modige tårer, 
det er ikke grejt, nar slig frier en kårer. 


Den jomfru hun græd sine øjne ud, 
men lidet så hjalp det, hun måtte stå brud. 


Præsten blev hentet, han måtte si amen, 
det bryllup blev fejret med gråd og med gammen. 


Tredie dagen så drog de afsted: 
Retnu er jeg konge i Vågen med! 


3.
Du herre, som råder for liv og for død, 
jeg råber til dig i min yderste nød, 
du skjænke mig lys, du give mig nade, 
at jeg må løse den dunkle gade: 
Hvem, hvem er han ? 


Alt hvad jeg stred og stamped imod, 
han dåred mit hjerte, han ildned mit blod; 
jeg elsker, jeg elsker ham over al måde, 
men altid så skræmmer den dunkle gade: 
Hvem, hvem er han? 


Han smiler imod mig, hans blik mig brænder, 
og jeg griber omkring ham med begge mine hænder, 
jeg drages imod ham, jeg svimler af lyst, 
men altid må jeg spørge, når jeg ligger ved hans bryst: 
Hvem, hvem er du ? 


Men ordene dør på min bævende læbe, 
om jeg spurgte, mig tykkes, han kunde mig dræbe, 
om jeg spurgte, han kunde mig fra sig jage 
og aldrig mere til nåde mig tage, 
men hvem, hvem er han? 


Jeg elsker, jeg elsker dig, du stærkeste blandt mænd, 
og jeg føler, du gav mig din elskov igjen, 
men mørkt er dit åsyn, og taus er din mund, 
hvad er det, du gjemmer på sjælens bund? 
Hvem, hvem er du? 


Det hænder om natten, når stormene tuder, 
og sjøråkket slår imod kammerets ruder, 
da rejser han sig med hast fra min side, 
som en skygge jeg ser ham gjennem døren glide, 
hvem, hvem er han? 


Jeg hører, han skyder sin båd fra land, 
så sejler han ud på det mørke vand, 
jeg spejder bag ruden, jeg ser ham kun svinde, 
men det raber med rædsel her inderst inde: 
Hvem, hvem er han? 


Jeg venter og venter, mens timerne går, 
jeg bæver i angst, for hvad ej jeg forstår; 
først når det graner i østerled, 
han kommer tilbage og lægger sig ned; 
hvor, hvor var han? 


Da slynger jeg om ham min skjælvende arm, 
jeg trykker ham tæt til min bankende barm, 
der varmer jeg ømt hans kolde hænder, 
på hans våde kind mine kys de brænder, 
men hvem, hvem er han? 


Han ligger så stille, træt sovner han ind, 
og jeg trykker påny mit kys på hans kind, 
og jeg hvisker i natten, hvad dagen ei tør høre, 
det spørgsmal, hvis svar aldrig når til mit øre: 
Hvem, hvem er du? 


Du herre, som råder for liv og for død, 
jeg råber til dig i min yderste nød, 
du skjænke mig lys, du give mig nade, 
at jeg må løse den dunkle gade: 
Hvem, hvem er han? 


4.
En dag udpå høsten 
rodde det rygte 
frem mellem værene, 
at nu var Slotfruen død, 
stakkar. 


Da ordet nådde 
Vågekallens øre, 
seg han sammen, 
der han stod, 
og aldrig mere 
åbned han sit øie. 


Slig blev Slotkaren 
herre i Vågen, 
andre arvinger 
var der ikke. 


Ondt var der talt 
om manden forinden, 
værre taltes der 
efter den tid. 
Vist var det, 
det var hans værk, 
at Slotfruen stakkar 
blev strakt på båre. 
Hver, som sa hende, 
skjønte jo, hun sørged; 
gråd og græmmelse 
grov hendes grav. ‒ 
Ej var det noget 
at undres på, 
slig som han skalted 
den skumle skurken. 
Vidste kanske nogen, 
hvem han var? 
Vidste nogen, 
hvor han kom fra ? 
Visselig måtte han 
ha megen synd 
på sin samvittighed . . .


Og slig som alting 
føjed sig for ham; 
slig som han vandt 
alt det han vilde, 
og samled sig rigdom 
som ingen anden. 
Underligt var det, 
om ikke den mand 
havde forsvoret 
sig selv til fanden. 


Men værst af alt 
var det, som han gjorde, 
da hun lå lig, 
den stakkars frue. 
Ikke lod han 
hende lægge 
i viet jord, 
ikke lod han 
præsten læse 
over liget. 
Liget tog han 
med egne hænder, 
bar det ned 
i sin egen båd, 
hejsed sa sejl 
og satte på sjøen 
midt i svarte, 
stormfulde natten. 


Ingen ved rigtig, 
hvad som hendte, 
for ingen var ude 
i sligt ubændigt, 
forrykende vejr. 
Men om morgenen, 
da vejret letted, 
kom gamle Isak 
ude fra Skroven 
sejlende vestpå 
med fine sønner. 


Fandt de da båden 
flydende på fjorden 
med kjølen i vejret. 
Slotkaren selv 
flød langs med siden, 
filtret ind 
i sejlets filler 
og revet taugværk; 
men liget var borte. 


Trak de så manden 
op til sig, 
tumled med ham, 
indtil han vågned, 
og sejlede så 
til Slottet med ham. 


Rejste han sig da 
og rysted sig, 
hev sig iland 
og gik op til huset. 
Ikke vendte han sig 
om mod Isak, 
ikke sa han 
så meget som tak. 


5.
Tiden led, 
tiden skred. 
Mørkt var det mest nu 
paa Slottet; 
sjelden skinte 
lys ud i natten. 
Men stundom hændte det 
i skumringstiden, 
når folk færdedes 
forbi under øen, 
at der rejste sig med et 
ude mellem skjærene 
en svær skikkelse 
og skreg udover 
med stygge skrig. 
Da skyndte folk sig 
at dra på årerne 
og komme undaf, 
de trodde, det var draugen. 


Men han slængte sig bagover 
skikkelsen derinde 
og lo og lo 
med fæl latter. 
Da skjønte de,
det var Slotkaren, 
men værre næsten 
var han end draugen. 


Nu var der ingen, 
som ikke vidste 
for sandt og vist, 
at den mands sjæl 
var den ondes eje, 
og hvor han gik 
og hvor han stod, 
gik folk undaf 
som for et udyr. 
Han bare sa på dem 
med han i øjet; 
næsten lod det, 
som han likte det. 


6. 
Hvem er det, som banker på min dør? 
Jeg er præsten i Vågen. ‒ 
Jeg har set dig for. 
Dig var det jo, som vied os engang i tiden. 
ja, åja, det er længe siden. ‒ 


Længe har jeg tænkt at komme herud 
at minde Eder om Eders Herre og Gud. 
I lever et liv, efter alt hvad jeg hører, 
som visselig ej til himmelen fører. 


Vend Eders vej, mens det endnu er tid, 
husk på, at engang skal I vandre did, 
hvor al Eders gjerning paa jord skal prøves, 
hvor dom skal fældes, retfærdighed øves. 


Er I mon beredt til at møde for ham, 
som døde for os og vor synd, det Guds lam? 
Har I ej trang Eders synder at skrifte, 
forinden I maa Eders arv udskifte? 


I fulgte til kirken engang eders viv, 
hun, som måtte lade sit unge liv; 
siden kom I aldrig inden kirkens døre, 
og aldrig få monne I Guds ord høre. 


I samled Jer rigdom på jord og af hav, 
men aldrig I tænkte på ham, som det gav; 
ret aldrig en hvid til hans hus har I skjænket, 
som har Jer så godt og saa magelig bænket. ‒ 


Så, sa, jeg forstår! ‒ mine penge dig frister, 
dig lyster at åbne de jernflådde kister. 
Når bare jeg gir dig en klækkelig løn, 
så vil du mig hjælpe med ord og med bøn. 


Når bare jeg fylder din pung med guld, 
så vil du bede fra påske til jul, 
at Vorherre skal åbne mig himmerigs porte, 
om end mine synder var aldrig så sorte. 


Nej, den slags akkord den huer mig slet, 
hverken Gud eller jeg lar os narre så let. 
Dine forslag til kjøb og til salg kan du spare, 
jeg agter selv mine sager at klare. 


Men et skal du vide: hvad end jeg forbrød, 
Vorherre til gjengjæld har voldt mig slig nød, 
slig bitterlig kvide! ‒ at sagtens jeg tænker, 
vi kan være kvit! ‒ Gå, spar dine rænker! ‒ 


Og han så på præsten med sligt et blik, 
at det isnende koldt ned ad præsteryggen gik. 
Den Guds mand sanked sin stav og sin kappe, 
han følte, det var bedst sig bort at rappe. 


7.
Der sad to vågekoner ved hans leje. 
En turde ikke 
sidde der alene. 
Thi det var ilde med ham nu, 
Slotkaren, 
og ingen kunde vide, 
når enden var der, og den onde 
kom for at ta ham. 


Han la stille nu en stund 
og syntes sove, 
men han havde båret sig 
fælt for, 
somme tider, 
men mest om natten. 
Skræmt havde han mest livet af dem, 
dem, som sad der 
og skulde stelle ham. 
Han havde skreget 
med stygge skrig 
og havde snakket 
skrækkelige ting, 
som ingen rigtig 
kunde ransage ‒ 
men skrækkeligt var det, 
det skjønte de. ‒ 
Og han havde rejst sig op 
tidt og jevnt 
og stirret om sig 
med stive øjne 
og fægtet i luften 
med løftede arme, 
som om han sloges 
med usynlige fiender. ‒ 
Men nu la han stille, 
rørte sig ikke; 
stille var det også
rundt omkring; 
ikkun skvulpene 
fra sjøen derude 
mod strandens stene 
nadde sagte susende 
ind i kamret, 
hvor talglyset brændte 
bag et skjærmbret, 
slovt osende 
med lang tande, 
som hang slapt 
ud af flammen 
med en tung glød 
yderst i toppen. 


Og vagekonerne 
sad der og halvsov, 
skvat sa op 
nu og da, 
skotted bortpå ham 
og få på hinanden 
med stjålne blikke. ‒ 


Tro, om han dør snart? ‒
 

Kan ikke vide det. 
Godt var det, 
om han snart døde, 
så slap vi sidde 
her i uhyggen. 
Liden løn 
får vi så ligevel 
for umagen. 
Husker du Isak, 
han, som bjerged ham 
og tog ham i båden ‒
ikke gav han ham 
så stor gave, 
som ligge kunde 
her på handen. ‒
en ikke var nu heller 
det liv stort værd 
for den sags skyld, 
som da blev skjænket. 
Bedst det havde været, 
om han var blevet 
med det samme dengang, 
den onde styggen. ‒ 


Tro, om han ikke 
vil ha præsten hentet? 
Præsten! 
Tror du kanske, 
at han vil komme! 
Ved du ikke det, 
at præsten var der, 
var der engang 
for længe siden. 
Ved du ikke det, 
at præsten har sagt ham 
lige op i hans 
levende øjne, 
at for ham fandtes der 
ingen frelse 
her eller hisset. 
Dertil er nok 
den synd, han øved, 
alt for sort, 
til at præsten vil komme. ‒ 
Ja, det må du vide, 
at præsten har sagt, 
at hans sjæl er dømt 
til hedeste helved, 
førend han endnu 
stedes til dommen. ‒
Og det har han sagt, 
at han og hans navn 
og alt, som minder 
om ham og hans eje, 
det skal udryddes 
af jorderige, 
det skal udslettes, 
det skal udtvættes, 
som alt der hører den onde til, 
så Herren har sagt, så Herren det vil. 


Men da lød der bag dem 
en lav, lurende latter, 
og de vendte sig i rædsel 
og så 
Slotfaren sidde 
oprejst i sengen 
og se 
på dem. 


Fælne sad de, 
kunde ikke flytte 
fod af flækken. 


Atter lo han ‒ 
og engang endnu. 
Så sa han: 
Send bud efter Isak! 


8. 
Isak! . . . er det dig, som står derhenne? 
Ja, jeg blev budsendt. 
Jeg kan dig knap kjende. 
Isak, er du der 
Vist er jeg så. ‒ 
For mine øjne går alting i det bla. 
Men støt mig nu puden lidt op i nakken, 
og sæt dig sa rolig herhen pa krakken, 
så skal du høre, hvad jeg har at sige. 
Du hjalp mig engang, jeg vil dig ikke svige. 


Isak, skulde du vel have lyst 
at eje Slottet og alle dets nøst 
og alle dets boder og alle dets brygger 
og alle de både, i havnen ligger? 
. . . Og end om jeg gav dig Vågen med ‒ 
du ved, det er ikke så ilde et sted. 
Og end om jeg gav dig alle mine kister 
med guld og med sølv? . . . ja, alt hvad jeg har, 
alt, som kan nævnes, hvad forst er og sidst er 
Jeg tænker jo nok, at du gaven tar? 


Ak, herre, hvi spotter I mig fattige mand? 
Spot ikke, I er jo ved gravens rand. 


Vis ikke jeg spotter, jeg mener det alvorligt. 
Jeg byr dig mit eje, om det ej er dig for dårligt. 


Ak, herre, jeg svimler! . . . hvad, hvad skal jeg sige! 
Jeg finder ej ord i min fattige mund. 
Sligt times jo knap i drømmenes rige, 
og jeg star dog her vågen i denne stund. 
Alt, alt vil I gi mig!.. alt, alt hvad I ejer!... 
Med tarer og tak jeg i støvet mig nejer. 
Hvem kunde nu tænke, at sligt kunde hende! 
Det er jo, som verden blev sat på ende. 



Men hør nu, Isak, har ikke du hørt, 
at jeg et ugudeligt liv har ført 
at jeg har forsvoret mig selv til den onde, 
og at jeg skal pines i helvedes vande? 
at aldrig jeg på hos Vorherre har banket? 
at alt, hvad jeg ejer, i uret blev sanket? 
hvor tør du så tage mit gods og guld? 


Ak, herre, derpå vil jeg ej lægge skjul, 
at sligt jeg har hørt, men det får nu være 
en sag for sig selv mellem Jer og Vorherre. 
Det er ikke hver dag en fattigmand 
til storhed og rigdom forfremmes kan 
uden så meget som en finger at røre ‒ 
da lukker en øjnene, da stopper en sit øre 
for det, som samvittigheden ikke må høre. 


Længe la den fyge ganske stille, 
hans anfigt blev mørkt, hans hand sig knytted 
Isak frygted, han betænke sig vilde, 
hans hjerte skalv, i spænding han lytted, 
om ikke Slotkaren snart vilde sige 
det sidste ord, det endelige. ‒


Endelig sig Slotkaren mod ham vendte, 
bag de buskede bryn et blik han ham sendte, 
det var ordentlig, sa det Isak brændte, 
det hånlige blik . . . I er alle lige! 
Og han lo. 
Isak vidste ikke, hvad han skulde tro 
Men atter la han sig tilbage på puden ‒ 
Træk forhænget til, det skinner så fra ruden! 
Lad her blive mørkt, jeg vil intet lys! ‒ 
Og der gik igjennem ham ligesom et gys. ‒ 
Så vendte han sig atter og mælte med ro: 


Nuvel, kamerat, jeg vil gi dig mit bo, 
alt hvad jeg har og alt hvad jeg ejer, 
alle mine penge og alle mine vær ‒ 
det skal gives dig skriftlig, få som man plejer ‒
de skal bøje sig for dig en og hver. 
Du skal blive sa rig, at aldrig din mage 
spurgtes her i landet siden skabelsens dage. 
Men penge ved du, er runde, så de triller, 
du får selv passe på, at du ikke dem spilder. ‒ 


Å, herre, for det kan I nok dø tryg! 

Da lo han med en latter, som næsten var styg. 


Men et vil jeg sige, og et vil jeg have: 
når nu jeg er død, og du skal mig begrave, 
da skal på graven en sten du rejse, 
som kan over alle de andre knejse. 
På stenen jeg vil, at mit navn du indgraver 
med store, stærke, forgyldte bogstaver, 
at alle skal huske, om end de ej vil, 
at her hused Slotkaren, her var han til. 
Og udenom stenen du sætte et gitter, 
at ingen skal skade den kostbare sten, 
et gitter af jern, forgyldt og med glitter, 
at alles øjne må drages derhen. 
Lover du mig dette? ‒ med hånd og med mund? ‒


Det lover jeg for Herren i denne stund! 


For hvis du ikke holder det løfte, du nu gav, 
så skal du det angre, før du går i din grav. 


9. 
Det var mørke natten. ‒ 
Stormen ulte som besat derude, 
huset rysted, som det skulde falde, 
hostregnet slog imod den sorte rude, 
der lød røster, som om nogen monne kalde 
langt, langt bortefra. Var det stormens susen 
som hvinte gjennem kløften 
borte i berget? eller brændingens brusen? 
Nærmest lød det som en snøften, 
lang, tung, fra noget, som fig nærmed, 
noget stort, stvygt ‒ 
rundt om var det, som det hærmed. 
Huf, det var ikke trygt. 


Og saa kom der med et et stort brag, 
som rystede himmel og hav og jord, 
og en ildslue rød opfor, 
det var, som var det den yderste dag. 


Au, au, au, au! 
Gudbevares, hvad er det for sjau? ‒ 


Ud kom vågekonerne fygende, 
blege om næbbet, skrålende, skrigende, 
ned gjennem trapperne, hylende, vrælende, 
det var, som fanden var dem i hælene. 
Au, au, au, au! ‒
Ikke var det muligt at få nogen rede, 
på hvad der var hendt, før de sad dernede 
i det store kjøkken, ved det knitrende bal 
ved hver fin rygende kaffeskål, 
og endda var de da så rent fortumlet, 
at de bare sad og paa kavringen gumled 
og glemte at dyppe. De skalv som et løv: 
Gud Herren bevare mig arme støv! 
De så på hverandre, de turde knap ånde: 
Gud Herren bevare os for det onde! 


Og ak og ve! I skulde bare vide, 
hvad vi haver set ‒ å du verdsens kvide! 
Gud hjælpe og trøste! jeg forvinder det ikke! 
å kjære, giv mig endnu en tår at drikke! 
Mine knær de skjælver, som havde jeg en rus ‒
ja, hvad vilde vi også i dette hus! ‒ 


Jo, ret som vi sad . . . å skjænk mig en dram, 
det stiver en op, jeg er jo fom lam! ‒
Jo, ret som vi sad, sa var det, som taget 
blev løftet af hufet . . . ja, I hørte da det braget! ‒
Og ud af åbningen slog der en flamme, 
jeg mente, Gud forsyne mig, jeg døde med det samme ‒
og midt indi flammen der få vi hin manden ‒
ja, vi få ham jo skinbarlig – det var ham og ingen anden ‒
vi så ham jo med hov og med horn og med klør . . .
så ræd var jeg aldrig hverken siden eller før ‒
og vi sad der som fjætret og så på, hvorledes 
de kjæmped de to . . . å Gud, hvor de stredes! 
å Gud, hvor han skreg, å Gud, hvor han kaved! 
og så blev alting i mørke begravet. 
Så tog vi os sammen og rendte afsted. 
Dette glemmer jeg aldrig i evighed. 


Da morgenen kom, så gik man derop, 
da lå kun i sengen den døde krop. 
Fanden havde sejret og taget hans sjæl; 
den sag var nu afgjort, det skjønte man vel. 


10. 
Søndag morgen 
blev Slotkarens kiste 
sendt til Vagen. 
Mandag skulde han 
lægges i muld. ‒ 
Isak, arvingen, 
havde anordnet, 
at kisten skulde stilles 
i kirken sålænge; 
han vilde dermed 
ære den døde. 
Men præsten mente, 
når aldrig han var trådt 
over tærsklen 
i levende live, 
skulde han nok slippe 
at komme derind, 
nu han var død. 
Og kisten lod han stille 
udenfor døren; 
der blev den stående 
natten over 
i vejr og vind. 
Vind var om natten, 
og værre blev vejret 
næste morgen, 
så hverken Isak 
eller nogen af hans 
kunde komme til Vågen 
og følge til graven 
ham, som de skyldte 
alt, de ejed. 


Sadan gik det for sig, 
at ingen uden præsten 
og gamle klokkeren 
stod ved graven, 
da ned han groves. 
Visselig var det 
en tarvelig jordefærd, 
fattigste husmand 
kom finere i jorden. 


Men Isak sendte bud 
og brev til Bergen, 
at de skulde hugge 
den stolteste sten, 
som hugges kunde, 
og dertil smede 
det gjildeste gitter, 
helt forgyldt, 
som smedes kunde. 
Sten og gitter 
skulde så sendes 
med første jægt, 
som gik fra Bergen 
nordover til våren. 


Og så kom vinteren, 
og den hvide sne 
gjemte graven 
og ham, som sov der. 


11. 
Og vinteren hengik, og foråret kom 
med klarnende himmel, med tøvejr og flom. 
Men da de skulde rejse den mindesten 
på Slotkarens grav, da var der ikke en, 
som vidste at sige, hvor Slotkaren lå ‒
underligt, at sligt kunde for sig gå. 
Men præsten var forflyttet, og klokkeren var død, 
og graveren, den tomsing, kunde ej gi besked. 
Isak lod søge både hist og her, 
men alt hvad han søgte, var han lige nær; 
Slotfarens grav var ej til at finde, 
og aldrig så fandtes den nogensinde. 
Sten og gitter blev liggende ved stranden, 
der ligger de endnu nedsunket i sanden. 
Men Isak blev underlig fra den dag af, 
inden året var omme, la han i sin grav. 
Ud gik det siden med alle hans sønner, 
og Slottet kom over på andre hænder; 
men hver, som pa det sted fæstede bo, 
måtte snart derfra, de fik ingen ro. 
Nu star huset øde, forfaldent og forladt, 
men folk, som færdes forbi der ved nat, 
de hører altid en underlig jammer 
og veklage oppe fra Slotkarens kammer. 
Da drar de på årerne, alt hvad de kan, 
og ber Gud fri dem for den onde mand.