Aanei, eg høyrer Lerka 
for fyrste Gong iaar! 
Ned fraa ein Vinterhimmel 
ho kvéd so kvat um Vaar. 
Og dimmt er det i Lufti, 
Og Skodd hev Soli dult; 
men den velsigna Fuglen 
han kvittrar like fullt. 


Han er ein liten Gneiste 
Uti det kalde Rom; 
men Vinteren han evlar 
kje sløkkja dette Fjom. 
Den store, svarte Kraaka 
ho remjar etter Snjo; 
men litle, fjaage Lorka 
ho gjev seg ikkje, ho. 


Det bankar so, mitt Hjarta, 
og Hugen tung og saar 
han opnar seg med Fysna 
for Tankarne um Vaar. 
Og midt igjenom Myrker 
og Kjøld og Skodde-Driv 
det livnar sælt for Augo 
det glade Vaarens Liv. 


Det fløymer yver Landet 
med Sol um Vang og Voll, 
og Gauken sit paa Greino 
og gjel fraa Koll til Koll, 
og gjenom Bjørkeskogen 
det brusar Song og Frygd, 
og høgt gjeng Lyst og Gleda 
utyver kvar den Bygd! 


Aa Gud, lat meg faa syngja 
som litle Fugl i Sky 
alt under tunge Vinter 
um Vaar og Sumar ny! 
Og stoggar ein og lyder 
med Hugnad til mitt Kvad 
og kjenner Vaar i Sinne 
– daa skal eg vera glad! 