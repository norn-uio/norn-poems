Baaten vaar glid 
yver blanke Sjo 
inn imillom Fjelli 
ved ei Furu-Mo; 
Lufti er lett, 
Kvelden linn og god, 
Soli gyllar alle Varar. 
Gjenta mi eg ror 
heim med lettan Aar, 
upp ho heve løyst 
sitt rike, brune Haar, 
fagert ho kved 
med Røysti varm og klaar, 
yver alle Berg det svarar. 


Baarekyss mot Sumar-Strender. 
Spel og Leik i Barm og Blod. 
Rauds Munn og mjuke Hender, 
Hjarta fullt og heitt som Glod. 
Haullar, lullar Tonar sæle, 
bragar Kinn og Auga, 
mullar, sullar djupe Mæle 
millom Berg og Haugar. 


Tonarne sviv 
og Tonarne gjeng, 
hoppar og sprett 
liksom Klunk paa Streng, 
leikar seg lett 
som ein Svaleveng, 
sillrar ned som Regn paa Engjer. 
Innan or Berget 
høyrest ein Dur, 
han er so tung, 
og han er so stur; 
Folket, som nedi 
Hangarne bur, 
rører sine djupe Strengjer: 


«Inni Dulde-Heimen svarte 

hev me lengta Tusund Aar, 
drøymt um Dagens Ljos, det bjarte, 
sukka etter Soli klaar. 
Men me visnar, og me veiknar, 
her i Natt me starvar, 
Voni altid kverv og bleiknar ‒
Dag me aldri arva.» 


Soli i Sky 
herleg dalar ned, 
blaaraudt er dei farga 
Tind og Berge-Led, 
og det er ei Hægtid, 
og det er ein Fred 
no utyver Verdi vide. 
Natti stig or Hav, 
klædd i Kaapa blaa, 
sviv med Sovedrykken 
rundt til alle Smaa – 
alle trøytte Folk 
ei Stund fær somna fraa 
all si Sut og all si Kvide. 


«Stengde inn i svarte Eimen 
hev me sukka all vaar Tid, 
lengta upp mot Solskins Heimen, 
upp mot Dagen blaa og blid. 
Men i kalde, kvevne Haugo 
faafengt maa me stunda, 
aldri fæer me lukka Augo, 
aldri kan me blunda.» 


Gjeng me iland 
l uppi Skoga-Hamn, 
legg oss der og kviler 
sæle Famn i Famn, 
medan søtt me kviskrar 
paa einannans Namn, 
og den Lufti ljuvleg angar. 
Livet er so vænt, 
og Livet er so stort – –
Livet er ein Draum, 
avdi det er so kort, 
vil ein rett det femna 
flyr det undan fort, 
og som Skuggen ein det fangar. 


Elvi sukkar, Fossen brusar, 
Himlen sprikjer logn og ljos, 
løynt igjenom Natti susar 
djupe Dur fraa Æve-Os. 
Haullar, lullar døyvde Kvæde, 
Allnaturi andar, 
mullar, sullar Sorg og Glede 
i ein Tone blanda. 