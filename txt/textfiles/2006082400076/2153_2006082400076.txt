Pandora lig hun yndig til mig svæved,
Om Halsens Sne de gyldne Lokker bæved,
I Øiet tusind Amoriner smilte,
Og Morgnens Purpur varmt paa Kindet hvilte.


Som før Pandoras daared hendes Stemme, 
Saa den, der lytted, maatte alting glemme; 
Men farlig, farlig som Sirene-Sangen
Den Hjertets Fred i Tonerne tog fangen. –


Nu staar jeg magtløs i min Længsel bundet, 
Lig Epimetheus haanligt overvundet, 
Fordi mig selv i Rusen jeg forglemte.


Men hvor er Haabets Gnist, som Æsken gjemte? 
Ak, jeg har længe søgt og spurgt og grundet, 
Men endnu, endnu har jeg den ei fundet!