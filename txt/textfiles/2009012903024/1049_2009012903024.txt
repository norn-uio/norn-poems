Eg kom og bar 
paa eit Joletre 
og mullad ein Song 
um Frygd og Fre. 
Eg skundad heim 
til min litle Gut, 
so kom or ei Stova 
graatande ut 
ei Kona og stod der 
saa hustri og bleik 
og kulsande burt 
imot Havet keik; 
for Sonen var bliven paa Sjoen. 


“Aanei, han Ola 
han var no so gild 
og altid med Mor si 
hjartug og snild. 
Og no var han nettupp 
nyst vorten stor ‒
han slapp fyr Presten 
som var ifjor. 
Og straks laut han ut, 
og tilsjøss han fôr; 
for eg er no Enkja, 
eg, hans Mor. 
Og no er han bliven paa Sjoen! 


Eg spytad og vov 
etter fatig Raad 
og tænkte med Gleda 
fyr kvarden Traad : 
Kor dette skal varma 
min stakars Gut! 
So sende eg Pakken 
i Verdi ut. 
Eg ottast, at noko 
var gale meint! 
Jau, denne mi Sending 
ho kom for seint; 
for Ola er bliven paa Sjoen! 


Eg fekk eit Brev: 
Han kjem heim til Jol! 
Daa vart ho, Stova mi, 
full av Sol. 
Eg talde Timarne 
Dag og Natt 
og tykte, at Tidi 
var stogga radt. 
Men stendigt fyr Øyro 
det ringde til Fest 
fyr denne min kjærkomne 
Jole-Gjest. 
Og no er han bliven paa Sjoen! 


Eg vaskar og steller 
og pyntar til Jol, 
so flytter aat Glaset 
eg burt min Stol ‒ 
og steig der eit Segl 
ut i Vester-Vaag, 
eg tykte, det var 
ein Engel, eg saag, 
og Glede-Graaten 
i Bringa brann. 
So kjem hans Kista; 
men ikkje han. 
For han er no bliven paa Sjoen! 


Eg skodar hans Klæde 
og Styvlar og Skor, 
eg tænkjer: No straks 
vil han ropa: Mor! 
Eg snur meg fraa Kista 
og opnar mi Famn 
og bivrande nemner 
det kjære Namn  ‒ ‒
Han er her ikkje! 
Han ligg i si Grav! 
og d' er so djupt 
dette fæle Hav! 
‒ Aaja, han er bliven paa Sjoen!”


Og innatt ho kryp 
i sitt einlege Bol; 
men eg gjeng heim 
fyr aa halda Jol. 
Og Joletreet 
me kveikjer med Song. 
Eg lyfter min raudleitte 
Son paa mitt Faang 
og klappar hans Andlit 
med milde Ord 
og tænkjer med Sorg 
paa den arme Mor, 
som mist heve Son sin paa Sjoen. 