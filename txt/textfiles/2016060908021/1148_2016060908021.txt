En mat refleks af hvælvets maaneblaa 
mellem gardinets rand og karmen flyder 
i sovekamret ind; 
dens vage skin 
i nattemulmets bløde graa 
en stribevej nysgjerrig bryder 
til lejet, hvor de unge to 
nys mund mod mund, mens hjertet dump-lydt slog, 
hvisked godnat. Ømt kind mod kind de vender . . . 


I striben lyser tvende hænder 
‒ en liden med en større sammenflettet – 
som over lejets delingslinje lagt 
sig hæver svagt og sænker sig i takt 
med barmens bølgen under aandedrættet. 