Jeg saa engang paa en edderkop, 
som kravlede til en murvægs top. 


Formodentlig var det et vejrlunt sted 
at fæste sin hængekøjs traade ved. 


Ti i nærheden saa jeg en hel del kropper 
af fluemættede edderkopper. 


Den naaede op og var lige ved hjørnet, 
da ‒ ak! som en sten den mod jorden tørned. 


Da rysted og gynged hvert spindelvæv-bo, 
‒ naturligt, de andre af stakkaren lo. 


Men medens de lo, den faldne sig fatted, 
krøb op, men atter tilbage den dratted. 


Og atter de andre, i nettene slingrende, 
formelig pegte ad den med fingrene. 


Slig faldt den tre, firefem gange bardus 
til jorden, men blev dog slet ikke konfus. 


Sjette gang syntes den vist, det blev stridt; 
ti ved foden af væggen den stansede lidt. 


Og af noget hvidt den havde ved kjæverne, 
slutted jeg, at den spytted i næverne. 


Opad det bar paa taaen saa let, 
til den fik spundet en traad til sit net. 


Snart hang den tilfreds 
i sin laftige hal, 
fangede fluer 
i hobetal ‒ 
og lo over unge 
kollegers fald. 