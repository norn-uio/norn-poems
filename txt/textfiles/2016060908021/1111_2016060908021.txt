Vi hvilte i bakkehældet. 
Timerne lod vi uænsede rinde. 
Svalende vifted fra fjeldet 
sommerens luftninger linde. 


Higende længsler fødtes. 
Hjerterne bundne: ønsker kun rummed. 
Ordene ræd forstummed, 
i vore blik de mødtes ‒  


minded om unge dage, 
og om det haab, som af andre blev rygget, 
digted vor barndom tilbage, 
skyslotte atter de bygged. 


Kjærligt hun haanden mig rakte. 
End var hun min i sin lønligste tanke. 
Hjerterne hørte vi banke, 
medens vi hviskede sagte. 


Ja, hun var min! Jeg saa det paa pandens 
skiftende farve, i øjnenes gløden. 
Haanden, hun gav mig, den var en andens; 
hjertet er mit indtil døden. 