Jeg havde et dejligt drømmesyn nys 
i morgendæmringens stilhed: 
En kvinde gled blødt herind med et tys! 
og stansed ved sengen og gav mig et kys, 
med et blik af sorgblandet mildhed. 
Men kysset mig brændte, – 
den mund, jeg jo kjendte, 
saa tidt jeg jo hang ved dens skælvende bue 
og følte dens elskovs lue. 
Og blodet mig hamred i barmen og brandt, 
jeg vilde dig favne, men tyst du forsvandt . . . 


Da lukked jeg øjnene søvnigtung op. 
Min pande var fugtig, det skalv i min krop. 
Jeg løfted mit hode fra puden. 
Og just i det samme skén solen herind, 
gulhvidt glitrende spilled dens skin 
i duggens draaber paa ruden. 


Men da den fik banet til sengen sig vej 
og naadde konvallen, jeg fik fra dig, 
hvad tror du da skede . . .?
Tys . . . 
‒ ikke sig det til nogen: solen og jeg 
vi gav den konvallen, jeg fik fra dig 
et inderligt morgenkys. 