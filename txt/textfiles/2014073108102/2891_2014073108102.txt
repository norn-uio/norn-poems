Klokkurne ringjer til jesusfest, 
det skjelv yver bygdi vide; 
den jolekveld hev seg i hugen fest 
med barneminni dei blide. 
Og klokkaurne ringjer til jesusfest. 


Ljosi stend kveikte paa duka bord, 
dei blakrar so bjart i stake. 
Stjernurne glitrar mot snødekt jord. 
Under ufsi sit sporven med make. 
Og klokkurne ringier til jesusfest. 


Daa stig det bak ruta eit andlet graatt 
med bøn i dei augo saare, 
eit bod fraa den flokken som hev det smaatt. 
eit bod fraa systkini vaare. 
Og klokkaurne ringjer til jesusfest. 


“Jesusfest i tusund vintrar,
englehelsing yver jordi!
Enno ukjend er den sæla
enno uløyst lyder ordi!
Prestar ut dei mot oss sende;
vænt dei baud oss tola, lida;
naudi fekk nok eingong ende, –
aldri klaga, berre – blida
	

Trutt be bidde aar til anna,
	barn og viv aat gravi køyrde;
	enno aldri fekk me sanna
	engleordi som me høyrde

	
	Seg, kor lenge vil dei leiga
	hyrdingar som ordi vender,
	som slær vakt um rikmanseiga,
gjev oss stein for braud i hender!

	
	Tusund stend i kveld og bankar.
Øygner de ‘kje enno bresten?
Graat og bøn i natti ankar:
me vil med paa jesusfesten!
	