Der trøytna av so mang ei kraft 
som vonfullt stemnde fram; 
og øydd vart livsens triske saft 
til vantakk og til  skamm. 
So mang ei bringa fraus seg kald, 
i hang all tra vart lagd 
paa døsigt folk i jotunvald 
som fôr med fridomsbragd. 


Men av dei faa, som trutt heldt ut 
i mødesame aar, 
eg veit ein eldfull sunnfjordsgut, – 
han vona visst ein vaar. 
Han lo aat jotunsongen, han, 
og trassa uleskrik, 
og no, no fram me syna kan 
ein bokheim norsk og – rik. 


Du kom so frisk, so ungdomsvarm – 
med tru so sterk og stor 
og heitt det loga i din barm 
for «maalet hennar mor». 
Dau hugheilt gav ditt unge liv 
i stræv so hardt og tungt, 
og til du laag paa valen stiv, 
ditt sinn var lika ungt. 


So lenge slike gutar stig 
fraa norske bygder ut, 
me gjev ei npp, um skodda sig 
ein uversdag yv' nut. 
For enno er her livsenstru, 
og enno ungdomskraft 
som stemner fram  vil aldri snu, 
som stend for Norig vakt! 

 