Soli so bjart 
yver bakkarne skin, 
og snødaken glimer 
som nyvaska lin. 
Ein seljekvist tøygjer 
or breden seg upp, 
han stend der med 
silkemjuk, sprettande knupp. 
No kjemer, no kjemer han, vaaren! 


Og staren fraa tuntrei 
kvitrar sin song 
mot vaknande vaar 
etter vetteren long. 
Han sit der i soli 
so fegen paa kvist, 
og helsar og takkar 
for sumaren sist. 
No kjemer, no kjemer han, vaaren! 


Og torva paa taket 
der snøen er vekk 
alt grønkar so smaatt 
av den straalen ho fekk. 
Og broddarne brydder 
so ender og ein, 
og snart nikkar symra 
der bljug og rein. 
No kjemer, no kjemer han, vaaren! 