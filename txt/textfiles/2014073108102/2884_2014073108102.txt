Der kjem ein dag, 
daa desse bleike kinn, 
daa desse arbeidsslitne svoltne 
krever retten sin. 
Der kjem ein dag 
daa trælebandi raknar, 
daa kravet etter rett 
for aalvor vaknar! 


Der kjem ein dag, 
daa træleflokken arm 
kjem veltande som hav 
i skumkvit harm! 
Dei stengde portar 
skjelv for neveslagi, 
og domen lyser tung 
fraa andlitsdragi! 


Kom lat oss byta um 
slik domedag 
til kjærleiksfest 
i største systkinlag! 
Gjev broderhand 
og son dei gamle dagar, 
fyrr Aasgardsreii 
gjenom natti jagar! 