Der gamalt fell, det unge spirar; 
det spretter, yrer, blømer, leikar 
og upp mot Sumarsoli peikar 
for kvar ei Mai justsom skirar'. 


Og Blode som i gamle Dagar 
med same varme, ville Flaum 
igjenom unge Aadrer jagar, 
og Live alt hev Jonsokdraum. 


Som fyrr i Tidi Fuglar syngja 
si kaate Frygd utyver Strandi, 
og i den glade Ungdomsklyngja 
der knytest same blyge Bandi. 


Som fyrr i Tidi Doggi drysser 
nedyver blomeklædde Bøen, 
og Hjarto trur, med Lippur kysser, 
at Elsk er sterkare enn Døden. 


Enn tek til Fjells paa Leitingferd 
ei fager, vonfull Ungdomsher. 
Enn høyrer eg fraa Eggi Song 
fraa dei, som Dalen vart for trong. 


Det skin fraa deira Sumarklæ', 
som dei fer motar Solargulle. 
Eg kjenner Fjelle; men eg skulde 
daa endaa gjerne vore med! 