Umsett etter J. P. Jacobsen. 


Du bøter for gleden i lange aar 
– det er meg so tung ei gaata. 
Det smiler du fram i ei strjukande stund, 
som du burt kan i aar ei graata. 
Der spretter sorg, spretter harm av rosur raude. 


Du rullar paa gyllte hjuler fram 
i solskin, med lukka smiler; 
men lasset med sut, so trælande tungt, 
det ventar paa deg, med du kviler. 
Der spretter sorg, spretter harm av rosur raude. 


Du liver i lyst som halvt i draum –, 
men suti hev ingi draumar: 
vakande stirer ho stødt paa deg 
med augur som sugande straumar. 
Der spretter sorg, spretter harm av rosur raude. 


Ei smilen vil lysa din dag i seng, 
men taara hev gode stunder; 
for smilen er glans bert av dét, som er, 
graat er skuggen av dét, som gjekk under. 
Der spretter sorg, spretter harm av rosur raude. 