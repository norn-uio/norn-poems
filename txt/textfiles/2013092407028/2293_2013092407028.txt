Lokkande tonanne sviva 
utyver den myrke mo . . . 
Dei leika, lægja og dansa 
etter fagre feleljod. 


Elden blikrar og lyser 
og spreidar sin ljoske ut. 
Me sjaa dei i dans seg svinga 
so kaate baad møy og gut. 


Gneistanne høgt mun stiga 
som tusund av stjernur smaa 
– so stiga og ungdomsvoner 
lette mot himlen blaa, 


Og alle dei løynde sukkar 
seg lause fraa barmen riv; 
dei voggast paa feletonom 
som lengt mot eit anna liv . . . 


Gled deg, du kaate ungdom! 
Men gløym kje det store bud: 
For kvar ei gjerning, me gjera, 
me stend til andsvar for Gud. 