Til lukka, ja til lukka 
eg ynskjer dykkar tvo! 
Lat livet fram seg tukka, 
so de faa blomar plukka, 
som vænt i elskhug gro! 


For lang er livsensvegen 
og tung er ferdi tidt; 
i taarur stend du tvegen; 
– men er den andre fegen, 
so kann du smila blidt. 


Og ungdomsdraumar kransa 
seg sælt i dykkar hug! 
Ja njot og inkje sansa, 
og fram paa rosur dansa 
som løn for dykkar dug! 


Og bygg ein heim, der bende 
for trældom slitast kann! 
Til lukka utan ende; 
for ho er fin som kvende, 
og han er sterk som mann! 