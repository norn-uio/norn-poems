Eine – aaleine er vondt aa vera, 
eine i husom er ingi hyggja, 
difyre fleire i samlag byggja; 
daa kann dei gledast og meire gjera. 


Samlingshugen so djupt er botnad, 
han er ei drivkraft i ættarstridi. 
Difyre er det, som merkjer tidi 
helst, at so mangei stegsla brotnad. 


Samhug fødest, der kunnskap lyser. 
Frie band – der dei tvungne bresta – 
røter seg djupt og freden festa 
millom dei skilde, som samhug hyser. 


Sjølv um me sanningi fullheil aatte, 
– stod me aaleine og ingen kjende, 
som sine augur mot sanning vende, 
gloden til oska brenna maatte. 


Kvar ein einskild hev sitt aa gjera. 
Og der er band, som aldri brotna, 
band, paa tankar og kjenslur botnad, 
som oss segjer, kor me skal vera. 


Lover me lyda, av herren gjevne. 
Og me maa fylla vaart rom i verdi, 
strida vaar strid paa livsensferdi, 
auka vaart pund og bruka vaar evne. 