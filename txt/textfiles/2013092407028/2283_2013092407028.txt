So mangein tanke, 
som spratt og leikad – 
so mangei von, 
som utyver reikad – 
so mangei aning 
i sjæli straalad – 
so mangein draum du, 
som hugen maalad – 
det alt i minnet 
seg saman fløkte 
og syner vegen, 
der liv du søkte. 
Du fann og fagnast, 
og sæl du smilte, 
og trøytt og mett 
du paa vegen kvilte. 
Men naar du tapad, 
og naar du misste, 
daa rann av livsroti 
nye kvister, – 
mot ljos dei lengta – 
mot sol seg tøygja 
og varlegt seg 
gjenom bysket smøyga. 
Seg, kvar er tap daa 
og kvar er vinning? 
Er det i saknad? 
Er det i finning? 