Eg ser ein eim imot himlen stiga 
ifraa so veldig ein fjord. 
Der væta jamt mun i fjorden siga; 
men inkje fær renna utor: 
det eimar upp imot himlen. 


Og mange bekkjer i fjorden falla. 
Den eine af raudan blod 
seg krøkjer stilt undan høge hallar 
der striden for fridom stod: 
Det er blod av dei beste kjempur. 


Den andre bekken seg vide samlar. 
Kvar dropen er gullet verd. 
Han aukar stødt, til vaart samfund ramlar 
og skipast paa onnor gjerd. 
Det er sveitte, som inkje løntest. 


Den tridje renn stilt utan foss og brusing 
og kysser dei blomar smaa. 
Det er taarer for sut og hjarteknusing 
fraa tusund av augur blaa, 
som rann, avdi lukka mistest. 


Den sjøen er salt, so han inkje rotnar; 
for krefter, som ingen ser, 
dei dylja seg nede paa fjordens botnar, 
‒ so lite det til deim tér. 
Det er livsens yngjande krefter. 


Dei kviskra eit ord, naar mot strand dei rulla 
so lette, dei bylgjur smaa, 
og vinden og skogen det same tulla 
og soli og himlen blaa. 
Det er kjærleikens lovsong, dei syngja. 