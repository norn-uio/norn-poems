Det er so vænt paa dei unge sjaa, 
som samlast til leik og gleda. 
Daa glad millom glade du verta maa 
og kaat millom kaata kveda; – 
aa fær du von um betre tid 
og lukka mot deg lyser, – 
daa veks og gror, som lauv i lid, 
det gode hjarta hyser. 


Ja um me kunde det gode faa 
til veks i mannebringa, 
daa skulde ogso so visst me sjaa, 
at aldri noko kann tvinga 
den tru, som seg paa sanning stør 
og siger glad kann vona, 
det mot, som um ditt hjarta blør 
seg vil 'kje endaa skona. 


Og sol og sumar so er her nog 
og mykje jord til aa dyrke. 
Lat jordi rivast av horv og plog, 
so ljosne daganne myrke. 
Og tenk for mykje hjartejord 
her ligger frys og kulsar! 
Men elsk i gjerning og i ord 
skal vekkja liv, som pulsar! – 


Og leik og gleda eg aldri trur, 
at Gud oss fyre vil døma! 
Nei fær du kveikja den, som er stur, 
daa skal i hans hjarta bløma 
ei betre tru um møy og mann, 
ein større elsk til alle; 
og tru d'er raad, at nokon kann 
for vondska dette kalla? 