Paa kvarei leid i dette land 
maa mykje rotet rivast. 
Og kvar maa gjera det, han kann, 
so noko nytt kann trivast, 
som betre enn det gamle er, 
so folket upp kann livast. 


Den norske aand ho endaa sviv, 
utyver Noregs dalar. 
Ho vekkja vil til glans, til liv 
det, som i løyndom balar 
og slita vil dei stramme band, 
som um vaar armod talar. 


Dei gjeng i rad med bleike kinn, 
som stridde og som blødde, 
fordi dei fekk 'kje arven sin, 
den som dei til var fødde. 
Her var for armt paa mat, paa aand; 
dei svalt, dei vart forblødde. 


So seig dei ned. Men merket stend 
og veg til framgang syner. 
Ja mangein stakkar stræver enn 
mot det, som livet tyner. 
Til hjelp i fylking flokkast me 
og kniven kvass me bryner. 


Her arbeid er for kvar og ein: 
For sume til aa rydja 
og styva tre og velta stein; 
for andre til aa byggja. 
Kom med, kom med i systkinlag 
til dette verk aa stydja! 