Tenk for eit liv aa liva, 
um du var med! 
Daa skulde dagan sviva 
i herrens fred; 
daa skulde lengten stillast 
til evig tid, 
og daa vart dauden mildast, 
um du var mi! 


Tenk for ei sut aa vera 
forutan deg! 
Daa var her kje aa gjera 
eit grand for meg. 
Eg maatte alle hata 
baad' mann og møy. 


Den dag skuld' alle bata, 
daa eg laut døy. 
Mit hjarta vilde stælast 
so hart som staal, 
og allting vilde mælast 
med hatets maal; 
daa gav eg aldri beining 
til nokon ein, 
tok alt i verste meining 
til alles mein. 