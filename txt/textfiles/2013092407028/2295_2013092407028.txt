Farvel min far og farvel mi mor 
og takk for alt, eg hev heime fenget. 
No lyt eg fara fraa fedrajord, 
og det hev leikad i hugen lenge. 
Hav takk for føda og fyre møda, 
de ha med meg, med syster og brødrar; 
hav takk for alt! 


Farvel min heim med det kjende tun, 
med slette vollar og aakrar mange. 
No heve fuglen baad' fjør og dun! 
Men du meg livde dei aari lange. 
No lyt eg prøva aa upp meg øva 
til lyda andre, um dei er nøve 
paa smaatt og stort. 


Her heime gjekk eg so glad og kaat. 
Um sjølve livet eg litet visste. 
No lyt eg sigla med eigen baat; 
eg snart fær sjaa, um eg vann ell misste. 
Eg vaagar reiken  og prøvar leiken! 
Eg hev fraa heimen den beste kveiken 
i dikt og song. 


Eg kjem tilbaka som vaksen gut 
med merg i kroppen og kveik i hugen. 
Men difor er det, at eg lyt ut: 
For aa høra senann' og røyna dugen. 
For motgong stæler og magti mæler, 
og inkje endaa for det eg fæler, 
at taket glepp! 


Farvæl til alle baad' stor' og smaa 
eg lyt med helsingar varme senda. 
So ljose minne eg berer paa, 
og det kan hugen min heimatt venda. 
No fær eg kjenna mit hjarta brenna. 
No er eg ferdig, no lyt eg renna! 
Farvæl! Farvæl! 