»Mitt hjarta er so saarat; 
det svider og det brenn, 
Mi kinn dei er so bleike 
og blod or barmen renn . . . 
Aa, er her aldri nokon 
med liv og lækjedom! 
Aa, er der kje i hjarta mitt 
og eit glederom?« 


Han riste seg i svevne; 
han mintest, koss han bad. 
Han saag for augom dansa 
ei fælskleg djevlerad. 
Han saag den myrke syndi, 
so trugande ho stod; 
haa bad so vænt um naade; 
men hardt og kaldt det lo. 


Han kjende, han var bunden 
og seld  i syndis magt, 
og tunge, kalde lekkjer 
der vart paa sjæli lagt. 
Kvart haar paa hovud ruvnad, 
og blodet fraus til is – 
»No stengjest vegen evigt 
til herrens Paradis!« 


Han vaknad, og han kjende 
ein tev so frisk og varm; 
han fekk ein kyss med sama 
og kring seg ein gjentearm. 
Han høyrde, at ho talad 
med røyst so mjuk og linn: 
»Kva vondt var det, du drøymde 
no, kjære guten min?« 


Daa vart han varm um hjartat, 
der kjærleikslogen brann. 
Dei gode, varme tankar 
yver alt det vonde vann. 
Ho laag so sæl og smilte, 
ho leikad og ho lo: 
»Baad' sut og gleda hava 
me stødt ihop, me tvo.« 