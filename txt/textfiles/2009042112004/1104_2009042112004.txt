Du gamle Tid, stat op af Grav 
ved Fantasiens Tryllestav, 
med Borge, Taarne, Mænd af Staal, 
med Korstogsglød og Kjætterbaal! 
Du Tid, hvor efter Dvale lang 
en Aandens IId fra Frankrig sprang 
med Sang om Kjærligheden sød, 
med Martyrmod og Martyrdød, 
med Reisning kjæk i Folketrods 
mod Pavemagtens Kjødkolos; 
hvor Arnolds Ord i Flammer skrev 
Italiens Fremtids Frihedsbrev, 
mens Peter af Bruis, trods Ban, 
staks Krucifikserne i Brand; 
hvor Verdens Ungdomsjubel bar 
i Skyen Navnet Abælard, 
mens Henrik af Lausannes: “Gud vil”, 
blev naglet fast i Ord af Ild. ‒
Og dog ‒ har vi ei nok af Strid 
i denne hede Gjæringstid? 
af Skrig og Nød og hule Støn, 
af Anarkisters Bombedrøn? 
Kom, tag os heller bort en Stund 
fra Krigens blodigrøde Grund 
hen til en fredlyst, sollys Plet, 
hvor man kan aande glad og let, 
hvor Sværdegnyet ikke naar, 
til Ermingardes Rosengaard. 
Der i Narbonas gamle Stad 
der kjæmpes kun med Vid og Kvad, 
der krydses Landser kun af Sang 
ved Kvindesmil og Bægerklang, 
imens Provences Straalehær 
alt bader i et Rosenskjær. 
Se hvor de strømmer, Gammel, Ung, 
fra Mark, fra Hus, fra Skogens Bund, 
de Riddersmænd med Pomp og Blæst, 
de skjønne Fruer stolt til Hest, 
de Bønder, Klerke, Vingaardsmænd, 
Soldaterne med Sværd ved Lænd, 
mens Trubaduren glad og fro 
alt raster i den sidste Kro, 
ta'r sig det sidste Bæger Vin, 
det sidste Kys af Pigen fin 
og vandrer smilende og varm 
med Luthen hvilende i Arm. 
Nu skal han beile med sin Aand 
til Sløifen fra sin Skjønnes Haand, 
nu skal han glemme Sult og Sorg, 
i Ermingardes gjæstfri Borg, 
nu kvæder han paa Sangervis 
til Ermingardes Æres Pris. 