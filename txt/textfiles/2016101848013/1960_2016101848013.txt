I ørkensand, 
I solens brand 
Vandrer jeg ene. 


Der flyder blod 
Af min fod. 
Blåligt blod. 


Hvi er din vrede tændt, Jehovah? 


Min pande brænder, 
Min sjæl brænder, 
Mine hvide bukser brænder. 


Jeg håner dig, gamle Jehovah. 


En sortladen vellyst var det mig 
At blække dit ansigt. 


Dog forlad mine synder. – 
Forladt af dig, 
Forladt af forstanden, 
Vandrer jeg ene. 


Jeg er som en syg kala, 
En ung syg kala. 
Jeg dør for tidlig. – 
Byd mit skjæg at vokse, Jehovah, 
Min lille knebelsbart. 