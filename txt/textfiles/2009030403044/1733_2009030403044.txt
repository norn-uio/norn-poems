Fik paa et bedre kald han lyst, 
Et kald fra herren fik han; 
En stemme kaldte i hans bryst, 
Og efter denne gik han. 


Ansøgning underdanigst skrev 
Til kongen han; – desværre 
Der mange er, som kaldet blev, 
Faa vælges af Vorherre. 


Men hvis han naadigst udvalgt blir, 
Med hjorden hyrden tager 
Rært afsked og i talen si'r 
At nødig bort han drager. 


“Gud ved, hvor gjerne her han blev! 
Men Herren saa det vilde.” 
At selv han sin ansøgning skrev, 
Derom han tier stille. 