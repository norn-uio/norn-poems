Saameget Skjevt der i Verden er,
Ja meer, end Nogen vil gjætte.
Os ofte driller en Nisse sær,
Der Alt i Ulag vil sætte.
Man taler skjevt, og man skjevt forstaaer,
Man Støvlehælene skjeve gaaer;
Tidt Livets Gang
Er skjev og vrang.
Hvo vil det Skjeve vel rette?


Dog her en Kampfærd man vover mod
Hin Skjevheds-Nisse, den lede;
Her vil man hæve det sunkne Mod,
Hvor den i Væxten tog Sæde.
Her stedse heder det: “Selv dig ret!
“Hold Loddet lige! bliv ikke træt!”
Som Legem, Aand
Ved hjælpsom Haand
Staaer op til Sundhed og Glæde.


Med sindrig Tanke og Vilje stærk
En Mand først Sagen har grundet.
I Kvinders Hænder det ædle Verk
En signet Fremgang har vundet.
Dets Fremtid voxe sig stor og rig!
Det sværge Skjevhed en evig Krig!
Dets Seiers Frugt
Forlænge smukt
Hver Traad, som Parcen har spundet!