I kveld er du yver meg atter, 
du aand som eg elska paa jord, 
du gløder min hug, og du talar 
aat hjarta dei heilsame ord. 


Og alt som eg leid 
og tærde meg djupast i sinn 
av lagnaden laak, du vender 
til lengsel so leikande linn. 


Aa liv, aa du vænaste liv, 
paa jord millom blomar og blad, 
aa kunde eg liva deg enn ein gong, 
eg skulde bli god og glad! 


Men no fær eg kjenna 
i hugen det brenna 
ein lengt imot ljosare land, 
der andre en lagnaden raar. 


Der inne du stend 
med din ljose smil 
og med blomar i hand. 
For deg kved dei vene, 
dei kvite fuglar 
i Guds paradis, 
for deg leikar sol 
paa blømande eng, – 
du smiler som barn, 
naar det vaknar i seng, 
og det drøymande liv 
enn i hugen det sviv. . . 


Men lid det mot kveld, 
og det myrknar for meg, 
daa spør du um lov, 
daa ventar eg deg, 
og daa kjem du ned 
og yver min hug, 
i ljos som idag, 
og taarorne løyser 
mi vitlause sorg, 
og ljos strøymer ned 
fraa di solglade borg!