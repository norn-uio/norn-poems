Det lyser varmt av skogen, 
det angar vaar av lund og lid, 
og milde vindar veiftar, 
og himlen er so høg og vid; 
det bylgjar blide tonar 
inn yver saara sinn, 
og alle tankar voggar meg 
i draum og hildring inn. 


Paa bratte berg seg reiser 
ikring meg borg paa borg; 
her livde gjæve riddarsmenn 
av rov og utan sorg, 
dei nord og sunnan reika, 
tok møy og røva gull, 
men kjende aldri hjarte-illt 
og sona aldri skuld. 


Dei storma fram i riddarferd, 
med armen kald som staal; 
men notti myrk med svarthærd møy 
dei drakk Vaarherres skaal. 
Du var so rik, du var so heil, 
so frisk i hjarterot, 
du gyllne tid, – eg bøygjer meg 
i undring for din fot. 


Men store tider farne l 
Du kan no staa paa riddarborg 
og ropa dei av gravi fram 
aa slaast med saar og sorg, – 
eg ser at borgi ligg i grus 
med stein mot himlen haag; 
eg lær ein laatt og tenkjer paa 
dei riddarsmenn eg saag.