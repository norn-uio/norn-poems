Helheimens magter i haustmyrke ferd 
med ringlande salar 
er ute. 
Hovdingen sit paa sin svarte hest 
og rid yver daudinge-dalar, 
og pikkar so paa mi rute. 
Raud veiftar kaapa i kveldkald vind, 
logande augo og kolsvarte kinn, 
og soleis han trugar og talar: 


Helheimens magter i haustmyrke ferd 
med flirande fagter 
er framme. 
– Ser du, at alt i live du vann 
var daadlause draumar, 
og daad som deg gjorde til skamme? 
Høgaste høgder du heldt ikkje ut, 
veikna i tanke og tærdest av sut, 
og sveiv inn i daarande straumar. 


Helheimens magter i haustmyrke ferd 
med leikande ord i munnen 
lokkar. 
– Huglynde mitt bryt no inn yver jord, 
mitt rike seg breider, 
og alle dei store seg flokkar 
ikring meg med fastare haatt, 
og voni me møter med laatt, 
so alle dei smaaenglar tegjer. 


Helheimens magter i haustmyrke ferd 
med hugsterke ord i munn 
er ute. 
– Vil du bli med, her er luft so rein, 
her er høgder so store og vide, 
her er stormande ver for di skute; 
draumar du drøymde og daadlaust dikt, 
daara deg sjølv med hildring og slikt, 
kom her, her er tankarne frie! 


Helheimens magter i haustmyrke ferd 
med freistande ord i munnen 
meg fylgja. 
Lenge eg visste ei livande raad. 
Saag eg so augo av kvinna 
som bivrande straalar aa bylgja, 
synte meg veg gjenom ørville sveim, 
vegen aat Gud, aat den solbjarte heim, 
og dit skal eg vinna, ja, vinna! 


Helheimens magter i haustmyrke ferd 
med trollande ljos i hand 
ei daarar: 
Ein himmel eg ser og ein Gud! 
Ei ljosbragd eg augna og kjende 
igjenom dei freistande faarar; 
eg vonar ei meining aa sjaa 
i alt dette vesalle smaa, 
naar eingong min livsdag fær ende!