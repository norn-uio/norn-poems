Eg lydde stilt 
aat toneljod, 
eg vilde leita mig ein song, 
som tolka alt 
eg ei forstod, 
min største draum eingong. 


I hugen min 
ein song det brann 
um sorg og smil paa jord; 
eg lydde stilt, 
men aldri fann 
eg atter mine ord! 


Min bundne hug 
du løysa maa 
i sorgfull toneflaum, – 
eg er din streng, 
du leike paa 
min song, min beste draum. 


Den song, som læt 
i hug og sinn, 
paa jord eg aldri fann; 
ein fager ein – 
og den var min, 
so tidt i hug meg brann. 