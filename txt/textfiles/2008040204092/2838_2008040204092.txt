Aa kunde eg skikka 
min vilje mot hav 
og lata kvar bylgja syngja 
yver den djupe grav, –
daa kunde tonarne stiga 
fritt mot Gud faders borg 
og beda um ljos yver live 
og song yver livsens sorg. 


Og er han, so vilde han senda 
frelsaren ny her ned 
aa løysa alle dei gaator, 
som inkje gjev hjarto fred. 
Elder ei skrift paa skyer, 
som skein yver alle hav, 
so glade me kunde liva, 
og vita kvar helst det bar av.

 
Alle dei fangande straalar 
fraa heimsens evige sjæl; 
alle dei sterke syner 
skal heila den sjuke sæl, 
skal fylla alle dei tome 
og turre, som skrik etter fred, 
skal løysa alle dei bundne 
i fordom og skikk og sed. 


Eg stend paa den høgaste tinden 
so høgt yver vanheilag tru, 
og ser etter han som skal byggja 
fraa jordi til himmelen bru, 
ja, ser etter han som skal koma 
med straalering kringum sitt haar, 
med himmelens glans i augo, 
og skapa den nye vaar. 


Men kringum stend alle dei vise, 
som dyrkar dei gudar gamle, 
og vil av dei mugne tider 
frelsande sanning samle. 
Men jamvel hjaa dei det græter 
so mjukt under hjarterot 
av lengsel etter den nye tid, 
som atter gjev vilje og mot. 