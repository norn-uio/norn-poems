Du vippar millom tvil og tru, 
du stend med valne hender, 
og finner ei di himmel-bru, 
der alle vegar vender . . . 
du vippar millom vondt og godt, 
deg sjølv til flir og evig spott. 


Ein dag i tru og solvarm von 
og kjærleiks milde tankar; 
ein dag i tvil og tap og tjon, 
og hat du saman sankar; 
um Satan bid, kor godt han lær, 
du høyrer til hans svorne hær. 


Du klagar, ei du mening finn, 
og sig i sorger myrke, 
og aldri sjølv deg yvervinn 
og gjev deg til ditt yrke. 
Den dom du fær, naar alt vert skilt: 
“Ditt liv er evig, evig spillt!”