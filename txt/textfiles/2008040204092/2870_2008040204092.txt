Viking eg vart, 
fyrr vita eg visste; 
villmanna haattar 
i hugen meg raadde. 
Far min meg gjorde 
heimlaus i heimen; 
banne vil fylgja 
farande ætter. 


Vond vild' eg vera; 
til godt det vendest; 
godt vild' eg gjera, 
til vondt det skifte; 
skuggar meg eggja 
til usæle daad; 
lagnaden møtte, 
daa bøta eg skulde. 


Store og strenge 
herre i himlen, 
du som hev gjort 
underleg gjerning: 
Ein gong eg høyrde 
fuglar aa syngja, 
ein gong eg livde, 
ein gong eg elska, – 


Ein gong du skein 
i solbjarte straalar, 
drog meg til dagen, 
eggja til daad: 
difor eg bøygjer 
hovud mot høge 
himlen og tenkjer 
deg tagall min takk! 


Ikkje eg veit, 
um takken deg tekkjest, 
kanskje min hug 
ei høver for himlen: 
viking eg vart 
fyrr vita eg visste, 
fri mann eg føddest, 
aldri til træl! 


Stort vil eg tenkja 
um dine tankar, 
um dine fingrar 
eg fann ei i verdi; 
for det ein straale 
strøymde ifraa deg, 
difor eg viljug 
verter din mann! 