Kridtpiben gav mig fader, 
og moder sæbevand. – 
Jeg blæste glad min boble 
udover land og strand. 


Hvor den var rund og deilig! 
Hvor muntert gik dens dans! 
Den regnbu’farvet skinned 
i solens varme glans. 


Den skinned i det røde, 
den skinned i det blå… 
Ak, den som kunde følge, 
og op mod himlen nå! 


Jeg så min boble stige 
fuld af beundring stum… 
Oh ve! med ét den brister! 
Det hele var blot skum. 


De første illusioner 
svandt bort for barnets blik, 
– og anelser om sorgen 
igennem hijertet gik.