Du er i folkets øie 
en mand, der brev' strør ud, 
en stakkers, krumbøid olding, 
der går i regn og slud. 


I mine øine er du 
en høi, tilhyllet gud, 
der, uden det at vide, 
strør menneskeskæbner ud. 


Hvad gemmer ei din taske! 
I hviden konvolut 
er sorg og glæde blandet, 
et smil – et livshåb brudt. 


Jeg venter dig med bæven. 
Hvad bringer du ikvæld? 
En hilsen ifra lykken, 
– et smerteligt farvel? 


Du stilt min dør passerer, 
men angst jeg står igen… 
Mig sorg og glæde svigter, 
jeg har ei nogen ven. 


En tomhed på mig falder, 
så grå som tågers væv… 
Forglemt af hele verden! 
– Ak, ei engang et brev! 