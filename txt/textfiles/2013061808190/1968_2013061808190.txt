Du snetop hvid i solfalds gløden 
mig vinker som et trylleland. 
Mit hjerte i dets stille bløden 
sygt drømmer om din rene strand 
Der vil jeg mig i sneen bade 
og som en genfødt se mod sky, 
og glemme dem, der elske, hade 
i snever dal, i tåget by. 


Jeg drages mod den dybe stilhed, 
som ånder på din skære sne… 
Din taushed som et kærtegns mildhed 
skal læge al min hjertevé. 
Du har ei ord, der hjertet svier, 
ei lyd, der sårer nervers spind. 
Du har kun vindens melodier 
og nordlyspragt og stjerneskin. 


Jomfrueligt og rent dit alter 
står urørt over fjeldets slug. 
Ei mennesker i syndens pjalter 
har stænket til din hvide dug. 
Kun vintrens dronning, når hun farer 
med rén til forspand, ifra nord, 
i månelysets åndeskarer, 
har sat i sneen flygtigt spor. 


Jeg vilde, når min livsdag ender, 
henslumre ved dit rene bryst, 
mens solen afskedshilsen sender 
til dalens sorg og dalens lyst. 
For siste gang ifra din tinde 
jeg vilde se på jorden ned 
og slette ud hvert bittert minde 
i solnedgangens høie fred. 