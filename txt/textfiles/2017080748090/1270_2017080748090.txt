Jeg altid har været en underlig ting, 
som blot sætter fluer i ho'det, 
og tankerne vildsomt jeg jager omkring, 
tidt knækker hos helten jeg modet. 
Thi dunkelhed stedse omgiver min kjerne, 
forvirrer så ofte den sindrigste hjerne. 
Men trænger engang den skarpsindige tanke 
igjennem min dunkelheds mægtige skranke, 
da svinder jeg hurtig som avner for vind, 
som mørke og mulm for det strålende skin. 