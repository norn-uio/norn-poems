Erfugl svømmer i Elveos – 
endeløs Baggrund af Hav. 
Dønninger blinker og gynger. 
Skytten slentrer i Sten og Mos 
og brænder gemytligt af. 
Tanker ham aldrig tynger. 


Sort mod Søen pisker en Ving: 
Strømmen driver mod Hav. 
Dønninger blinker og gynger. 
Skytten staar og stirrer fra Land: 
det flakser fra Synskredsens emhvide Rand 
– endda – endda – i Ring – i Ring – 
fjernere – fjernere – bare en Ving 
Tanken ham altid tynger.