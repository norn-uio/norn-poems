I.
Panterparret skrider majestætisk 
fremad for hans vogn; 
se, de strækker ud de stærke lemmer, 
sætter foden stilt, men kraftig 
ned på blomster-myldrets tæppe. 
Under huden stiger, falder 
muskelspillets raske veksling, 
og mens øjet funkler blodig, 
tordner dumpt igjennem luften 
brølet ud og frem fra deres 
røde gab og hvide tænder. 


II.
Men på vognsædet højt knejser guden, 
løvehuden flagrer om skuld'ren, 
thyrsosstaven svinger han. 
Vinløvkransen glider 
ned omkring hans pande, 
og han vugger varmt og kjælent 
kroppens runde, butte former, 
smiler stolt og råber: 


III. 
Bacchus: 
Kommer hid til mig, I segnende mænd!
I drømmen stiger jer kraft igen! 
Kommer hid til mig, I hulkende kvinder, 
i nydelsen lykken og trøsten I finder! 


Skaren bag ham: 
Hil dig, o herre! 


Bacchus: 
Ser I ej druens strømmende blod? 
Den løfter din sjæl og sjkærmer din fod, 
roser den strør over torne og stene – – – 


Skaren: 
Salig Bacchusguden at tjene! 


Bacchus: 
Kjæmpende yngling i smærte og tvivl, 
skynd dig, il 
ind i glædens favnende arme! 
Den skal dig styrke og varme. 
Længselsfuldt smilende, brændende mæ, 
lad dyden sejle sin egen sø! 
For kyskhed og kulde vælg glæde og ild, 
og, om du vil, 
du evig skal sove i kjærlighedsrusen; 
følg da din egen længsel og blussen! 


IV.
Satyrerne: 
Men sæt, at du vågner i jammerfuld død 


Kvinderne: 
Det gjør alle engang! Husk da, at du nød 
glæden og skjønheden ; blomsten du brød, 
mens endnu i duft og i farve, 
i skinnende glans 
den kogled din sans. 
Lad ej tanker i tyngsel marve 
din livstid ud, 
følg glædens gud! 
Vin, kvinder og skjønhed, har end du ej nok? 
Styrt dig kun ind i vor jublende flok! 


Bacchus: 
Lev da blot rask den stormende leg 
i favntag og kys, 
i blomsterdrys! 
Hvor Bacchus kommer, der sorgen veg. 


Mændene: 
Vi trodser dig død! O, skjønne liv, 
alt, hvad af skjønhed du ejer, os giv! 


Hele skaren: 
Hil dig, o hærre! 