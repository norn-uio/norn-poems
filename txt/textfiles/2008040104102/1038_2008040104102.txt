Ho gamle Mor med bøygde Rygg 
og litle Son min leikar. 
Dei steller seg, og Hus dei bygg; 
men han som Meister reikar. 
Og sjelda paa ein Eksermo 
ein Kaftein kommanderte so. 


Ho sveittar, og ho er paa fart; 
for streng er han, som byder. 
Og ingen Undermann so snart 
og villegt Paabod lyder. 
Og sjølvsagt maa det vera so; 
for ho er sjautti, han er tvo. 


Desutan er ho Kvinna, ho. 
Sjaa, det me vel maa hugsa! 
Men han er av eit anna To ‒ 
ein Kar, som snart fær Buksa. 
Han læra skal af Bestemor, 
at Mannen Herre er paa Jord.