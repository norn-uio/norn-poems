Eg leid so vondt, eg svalt og fraus, 
som Barn i trange Kaar. 
Eg vaksen vart og reiv meg laus, 
för vida mange Aar. 
Men altid, naar mitt harde Land 
steig upp med Fjellbrun blaa, 
eg kjende det i Bringa brann, 
glad laut eg graata daa. 


So mangteit framandt Land eg saag. 
Det drustelegt og rikt 
og fint og fagert fyr meg laag 
som Æventyr og Dikt. 
Men aldri nokongong so glad 
eg var og sæl og fjaag, 
som naar dei Graasteinsfjell i Rad 
paa Noregs Strand eg saag. 


Derinne millom Berg og Ur 
vaar vesle Stova stod. 
Vel var det ringt det litle Bur; 
men lell er Heimen god 
Der Far og Mor sin Sveite rann 
i stendigt Slæp og Træl. 
I Stræv og Strid fyr dette Land 
eg og vil vera sæl.


Det ljomad millom desse Berg 
av Feders sterke Ferd. 
Dei Menn med Mandom og med Merg 
her deira Liv fekk Verd. 
Her livde dei i Sorg, i Frygd, 
til Leiken dovnad av. 
Og her dei fann den sidste Trygd 
‒ si gode, logne Grav. 


Mitt Land! Eg gjev med hugheilt Mod 
alt det, som heiter mitt, 
min Sveite og mitt friske Blod, 
sjaa, det er alting ditt! 
So sælt eingong fyr sliten Mann 
aa sova i di Jord! 
Gud evigt signe Noregs Land! 
Det er mitt sidste Ord.