Heve du vore i Ørsta ein Vaar, 
so gløymer du aldri den Ferdi. 
Attende til Ørsta du altid traar, 
kvarhelst so du vankar i Verdi. 


“Nipa” fyrst røyser sin Kjempe-Kropp 
og merkjer seg ut framfyr alle, 
latar so fram med sin kvasse Topp 
og speglar i Fjorden sin Skalle. 


Og so der auster innyver Land, 
høgt uppyver Vollar og Vangar, 
Tindar olme mot Himmel-Rand 
som Horn paa ein Bøling stangar. 


Tumlar seg Baarur som Born i Bad 
langs etter dei blømande Strender. 
Smaafugle-Flokkarne Gledekvad 
fraa Bjørkaskog-Liderne sender. 


Raudmaala Hus fram or Skogar lær, 
i Solskinet Ruturne glansar. 
Gladlynd Sus yver Fjorden slær 
av Bekkjer, som nedetter dansar. 


Mildast og villast ‒ her vart dei eit. 
Her fann eg den sælaste Trygdi. 
Og aldri mitt Hjarta det vart so heitt, 
som naar eg ser Hovde-Bygdi.