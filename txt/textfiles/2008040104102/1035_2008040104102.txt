Fraa Solasprett til Solaglad 
me starvar med vaar Ljaa 
fraa Fjøra og til Fjell avstad, 
og Teig paa Teig me slaa. 
Og Ryggen verkjer, Armen svid. 
Av Sveite er eg blaut. 
Det er daa fælt til Stræv og Strid 
fyr desse hersens Naut! 


Og Klædi mine ‒ det er sant ! ‒ 
dei skulde du rett sjaa. 
Eg vaagar: Nokon værre Fant 
du aldri raakad paa. 
Og Broki mi er luftig ho; 
for Hol i Hol du finn. 
Og Vinden blæser sval og god 
innpaa mitt nakne Skinn. 


Dei fire Vindar dansar Ril 
uti min gamle Hatt. 
Og aldri gjenom nokon Sil 
gjekk Spillevatn so glatt. 
Og ser du mine Styvelskor 
med mine nakne Tær 
aa gapa som ei Varge-Mor. 
ein Skrelle-laatt du slær. 


Eg tykjer ofta, eg er leid 
av altid same Mat. 
Av same Sild og Supaskeid 
og same Grautafat. 
Men var en Grnuten hard og fast, 
so ein paa digre Fat 
kund' gjera kipne Hallingkast, 
eg leivde sjelda Mat. 


Men jamen er det Moro lell! 
Det gjeng eg kje ifraa: 
Kvar Vika hev ein Laurdagskveld 
og Laurdagsnatt attpaa. 
Eg veit no um ei Skytja Høy, 
‒ du sleppa kann fyr Ank! – 
der søv mi gode, lubne Møy 
som fela fin og blank. 


Og løynlegt eg det ikkje held: 
‒ Kom ikkje her med Preik! ‒
Eg smeit meg av kvar Laurdagskveld 
og inn til Tina keik. 
Di slit eg med ein innglad Laatt, 
og alt gjeng ratt og glatt: 
Eg veit no, kor velsigna godt 
eg fær det Laurdags Natt.