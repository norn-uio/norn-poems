Sams Seng aat alle reidest, 
der me fær leggja oss ned ‒ 
Kyrkjegarden den logne 
med eveleg Togn og Fred. 


Livsens Lukka er Draumar 
midt i eit Fange-Reid.  
Livet det vert, naar ein vaknar, 
audt som ei naki Heid. 


Livsens Voner er Skodda, 
der ein i Otte sit. 
Men naar so Lufti klaarnar, 
missa ein maa sitt Vit. 


Kvinne-Kjerleik er Ljuging 
yver ei Grind av Bein. 
Innunder Femnings-Smilet 
laag Skelettet og grein. 


Brøder, kveik ikkje Ljoset, 
syn ikkje Samanheng! 
Lat oss faa gan med Draumen 
til Kvild i den store Seng! 