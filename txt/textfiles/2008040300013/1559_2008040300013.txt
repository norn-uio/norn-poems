Han føddest i ville heia, 
der fjellet hang stort og daudt, 
og myrar og moar bleikna, 
og alting var stilt og audt 


Ilan stirde i undring mot himlen, 
som kvelvde seg blaa um nut, 
og tenkte: der ‒ burtanfor fjellet 
slær livet sin solheim ut. 


So lyfte han sine vengjer 
og flaug mot den fyrste tind. 
‒ Han kjende seg fri og fegen; 
han kjende seg ung i sinn. 


Men daa han paa fyrste tinden 
mot kvelden seg slepte ned; 
‒ han saag kje den livsens solheim 
eit fjell stod der tett attved 


Han lyfte paany sine vengjer 
og flaug til so langt paa kveld. 
‒ Daa saag han ved siste dagsljos 
eit enno høgare fjell 


Han kunde kje modet sleppa; 
han fôr paa sin trøytte veng 
so stilt over døkke skogar 
og dalar og nattslørd eng ‒


Men fjell bokum fjell seg reiste ‒
Og natti kom kald og aud. 
‒ Daa skreik han so saart og lenge 
og sokk og sokk ‒ og var daud