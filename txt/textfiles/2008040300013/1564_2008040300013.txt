No svartnar trollske furuskog 
mot bleike himmeltjeld. 
bivrar snøkvit Skare-nut 
gulraud avdagseld. 


Det vert so dimmt i tronge dal, 
so daude-bleikt um tind. 
‒ Paa lette skuggeveng so stilt 
no myrke natt sviv inn. 


Sjaa dagsens drottning sveiper seg 
i lette maanelin 
No kverv ho burt; for hennar fot 
dei tusund stjernor skin: 


Det lyser upp um hav og land 
ein huldreheim so kald. 
Det skimrar, gløder, logar villt 
i høge jøkelhall. 


Eg undrar meg so titt, so titt, 
naar dagen under sig. 
Eg spyrr og spyrr um alle ting, 
naar natt yv' fjelli stig 