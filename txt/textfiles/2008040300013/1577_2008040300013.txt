No skuggar fell 
so lett, so stilt ‒ 
No er det kveld; 
no dag hev kyst 
med purpurlippor kvelden sval, 
kyst eng og dal 
og fjord og fjell 
for siste gang ikveld. 


Det knitrar i ein kjole ‒ tyss! 
Bak portieren ‒ henne! hyss . . . 
‒ Ein hals so kvit, 
ein barm so rund 
seg luter hit, 
‒ ein fager munn . . .


Og maanelampa brenn so dimm. 
Ei hand eg triv, ein arm, ein kinn. 
Ein dåam imillom myrke plyss 
av andardrag, av ord, av kyss . . .


Og augo brenn. 
Og tidi stend. 
Og alting lyr . . .
Men heit og yr; 
som elden snar 
og tanhen vàr ‒ 
bert eit sekund, 
eit varmt og stort 
med munn mot munn 
so var det gjort! 


“Nej! Bi! 
Aa, all mi tid!”
“Hyss. Huttetu!”
“ ‒ Farvell 
ikveld da du!”