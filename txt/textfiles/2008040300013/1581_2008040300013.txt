No kvelver Gud sin nattblaa veng 
so stilt um snøkvit tind. 
No tindrar fagre minnors hær 
som stjernor i mitt sinn. 
	

No breider Gud paa himmelkvelv 
si maanekaape prud. 
No sviv min tanke ‒ tung av dikt ‒ 
mot deg, mi fagre brud. 


‒ Mi fagre brud so ung, so fin, 
mi vene, varme viv. 
‒ Som nordlys braglar over jord 
mot deg kvar tanke sviv. 


Eingong ditt liv som stjerneglimt 
i natti sloknar ut 
‒ Daa kverv kvar tone i ditt sinn 
so stjerneklaar mot Gud 


Eg lengtar so faa fylgja deg, 
du fugl so rein og fin, 
faa fylgja deg, naar alting døyr 
ved siste stjerneglim . . .


Min dag, mi sol, min livsens blom, 
mi fagre, rædde brud. 
‒ Eg vil um deg so varlegt slaa 
min stjernetanke ut. 