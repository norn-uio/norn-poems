Ho heime sit, ho gamlemor, 
i vesle-stova si. 
No hev ho stridd so trutt, so trutt 
i all si levetid. 


No drøymer ho so blid ein draum, 
um vesle-sonen sin. 
Ki taare trillar varm og stor 
paa hennar gamle kinn. 


Og taaremilde augo kverv 
mot fjell, der soli seig ‒ 
derute, aa so langt avstad 
han fer paa villan veg 


‒ Aa hjelp han du, som hjelpa kan, 
i livsens ville leik. 
‒ Aa styr han med di faderhand. 
eg veit, han er so veik. . . . 


Og soli leikar, vent og blidt 
i gamlemor sitt haar 
Og fuglar syng paa stovetak 
um evig, evig vaar. 


Ho sit so sæl, so høg, so byrg 
i ruggestolen sin ‒ 
Slik dronning aldri verdi saag, 
so rein, so ljos, so fin 


Snart siste taara burt er kyst 
av hennar bleike kinn; 
‒ daa opnast der eit større slott, 
og gamlemor slepp in 