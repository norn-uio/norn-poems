Naar dagen sloknar, og soli sig 
med skugge um voll og engjer, 
so stilt, so stilt minc hender grip 
um glitrande felestrengjer. 


So braatt det tagnar, og alting lyr, 
sjølv natti i andagt bier 
‒ Daa tonar det sorgfullt fraa fela mi 
um fjell og blaanande lier 


So lint det lokkar og græt og syng, 
med alting mot natt seg roar. 
So villt det susar i gras og lyng, 
alt medan mi fele ljoar 


Og fela mi, ja ho hev det so, 
ho syng for so mange, mange 
Ho syng for alle, som heime sit 
og lengtar i næter lange 


Ho syng for guten, som einsam fer 
paa havsens den ville bylgja; 
ho syng for gjenta, som heime er 
og lengtar sin gut faa fylgja.
 

Det stundom hender, naar slaatten gjeng 
som kaatast um grøne engjer, 
at graaten bivrar so stilt og saart 
fraa skjelvande understrengjer