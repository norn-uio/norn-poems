Skogen drøymer. Sveipt i dimma 
tusand blomar sorgblidt smiler. 
Alt, som dagens strid hev saara 
trygt i sumarnatti kviler. – 


Og eg stend i opne glaset 
stirer ut mot havblaa skog. 
Men i vest der soli slokna, 
kverv ei ljoslett alvetog. 


– Ja i vest der dagen bleikna 
burt bag sylvgraa Varli-rand, 
døyr eit solgyllt huldrerike, 
stend eit krystalslott i brand. 


Men igjenom svale skogen 
gjeng ein sukk so saar og tung. 
Tusund smaae blomar bøygjer 
sine hovud stilt i blund . . . 


Stilt i blund – daa brenner taara 
stor og varm paa bleike kinn. 
Men um trøytte hovud leikar 
svalt og linnt ein morgonvind.