Sol i sky og sol paa jord, 
sol i alle mine ord. 
Sol i sinn og sol i tankar. 
Solskinsrusa hjarta bankar 


Eg sat stur og innestengd, 
kavande i tvil og lengt. 
Du, du visste raad for guten 
– kunne lækja hjartesute. 


Du, aa kor eg takkar deg! 
Du la solglans paa min veg. 
– Hjartets kalde skoddeflaumar 
dreiv du ut med sæle draumar. 


Og i svale solarglad 
syng eg villt eit gledekvad 
– syng um so eg snart skal døy: 
Takk aa takk mi fagre møy! 


– – – – – – – – 
l jos kvar natt og ljos kvar dag, 
ljos i livsens strid og kav. 
Ljos i bylgjur og i baarur, 
ljos i smil og ljos i taarur. 


Og i sumarnotti, mild, 
gjeng eg ute, ør og vill 
– ropar: Store, store Gud, 
send ditt ljos i verdi ut! 