Det ligg ei Sletta 
i Solarglad 
strøydd utav Lik 
i Kross og i Rad, 
– Lik attmed Lik, 
med brostne Augor 
og knytte Nevar. 
Og Munnar gaper, 
og Dauden tevar. 
Og ovantil krinsar 
ein svart ein og skrik. 


Blod utan Puls 
og Kjøt utan Sjæl 
burtyver Land 
og hityver Lende. 
Og ovantil krinsar 
fram og attende 
kring yver Valen 
ein svart ein og gjel. 
– Det er Ravn, det er Ravn, det er Valravn! 


Aa haa, det var derifraa 
Vinden bles, 
at det er framfyr Maten 
du syng og les! 
 For til Gjestabods-Bord 
av glupaste Slag 
er du boden i Gilde 
hjaa Dauden idag. 
Der er duka med raudt, 
der er diska til Fest 
med alle dei Retter 
som smakar deg best. 
Der er inkje Trot 
paa Lever og Lunga, 
Nyra og Hjarta, 
Auga og Tunga, 
og Blod til Borddrikka 
attaat du faar, 
skjenkt deg i djupe, 
breddfulle Saar, 
– og alt so paalag 
millom rote og raatt, 
slik som det plagar 
deg smaka so godt, 
du Ravn, du Ravn, du Valravn! 


Og Ravnen flyg 
yver Manna-Heim. 
Og berre av Fysna 
so gjel han og skrik, 
imedan han syp 
av den rotne Eim, 
som stig i Veret 
fraa Lik attmed Lik: 
av Viljen, som døydde, 
avdi at han smaug, 
av Tunga, som døydde, 
avdi at ho laug, 
av Hjarta, som døydde, 
avdi det vart kaldt, 
av Barnet, som døydde, 
avdi at det svalt. 
Dei ligg dernede 
ved Allfare-Veg, 
– dei ligg dernede 
og bidar paa deg; 
du Ravn, du Ravn, du Valravn! 


Og naar det so lid 
til den siste Dag, 
og Dauden hev vunne 
sit siste Slag, 
daa lyt du syngja 
i Likstova fyrst. 
Men som du so fulla 
vert svolten og tyrst, 
so atter du gjeng 
til eit Gjestabods-Bord, 
dit rikaste reidde, 
dit siste paa Jord, 
du Ravn, du Ravn, du Valravn! 