Ulv Raude han heitte, 
iden djerve og sterke 
Karen, som bar 
Olav Trygvasons Merke. 
Og Skjegget og Haaret 
brann raudt som Blod, 
der fremst i Stamnen 
paa “Ormen” han stod. 


Det var ved Svolder. 
Og “Ormen” i Lengja 
stakk framum dei hine, 
daa Skipi dei tengja. 
“Ja,” meinte han Ulv, 
“naar det no kjem til Slag, 
det vert inkje beinspelt 
i Stamnen idag!”
 

“Nei, høyr!” sa Kong Olav, 
 det kan inkje dyljast, 
at her er det Raude 
og Ræddhug, som fylgjast!” 
Daa svara han Ulv: 
“Gjer du Lika fyr deg, 
so visst som at eg 
det skal gjera fyr meg!”
 

Og Augo hans Olav 
vart kvasse som Loge. 
Han sigta paa Ulv 
med ein Pil paa sin Boge. 
Daa mælte Ulv Raude: 
“Eg tykkjer som so, 
du helder treng skjota 
annanstad no!”


Og vert det, at Noreg 
fyr Livet skal fikta, 
og Nordmenn so endaa 
paa Nordmenn stend sigta, 
daa skal det manande 
minnast i Nord, 
Ulv Raude sit hugheile 
Svolderdags-Ord.