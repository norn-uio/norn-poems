Og skulde det vera mit seinsta Kvad 
i Manna-Lag, 
eg veit, at eg endaa gav det so glad 
til deg idag, 
– dau gamle Kulten, som stødt hev vore 
den unge Sonen av Eidsvolls-Aaret. 


Just i ei Tid som vaar, 
so moki og floki og merglaus og saar, 
– det er meg ei Gleda, det er meg ein Trong 
Gong etter Gong 
aa minnast, 
at slike Karar som du kan finnast. 


Eg veit, at Livet tok daa og ender 
slett inkje paa deg med mjuke Hender.
Eg veit, at du stod fraa din Ungdoms Vaar 
eismal og urædd, der enno du staar 
som Framtids-Varde paa Drammens-Heidi, 
beint imot Vinden, synande Leidi. 


Men Rygg, som var rakare, 
friskare Vilje og Livstru strakare, 
det veit eg og, at hjaa annan ein Mann 
likavæl aldri eg fann. 


Og just i ei Tid som vaar, 
so moki og floki og merglaus og saar, 
med Ryggen so tidt baade bøygd og veik, 
med Viljen dovna og Voni bleik, 
er du, ja, du er som ei einaste Preik. 


For det skal du vita, at millom Menner 
er du den heilaste Mannen eg kjenner. 


Og derfor det er meg ei Gleda, ein Trong 
atter ei Gong 
aa kunna helsa i Vena-Lag 
Minnet um honom, din fyrste Dag, 
fem og sjauti Aar attende, 
daa du byrja Ferdi 
gjenom det bakkutte Lende 
i denna Verdi. 


Dine kvite Haar, 
di langa Rad av skiftande Aar 
gjerer, at endefram, trygt og fritt 
eg fraa Hjarta mit 
kan segja deg detta inn i dit. 


Og so vil eg ynskja til Slutt inkje anna 
en Kveld-Sol med Lukka og Fred um di Panna. 