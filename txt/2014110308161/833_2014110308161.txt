Gud sit barn sin Ånd har givet 
Som et sikkert pant, 
Alt i Jesus det har livet 
Ganske vist og sandt. 


Lyt til Ånden, når han taler 
I dit hjerte ind, 
Når han for dit sind afmaler 
Retfærd, dom og synd! 


Ånden dig alt godt vil lære, 
Vise dig Guds vei; 
Må du da opmerksom være 
På hans røst til dig! 


Når sit stille verk han fører 
I dit hjerte ud, 
Er det, du hans tale hører: 
Helligt lev for Gud! 


O, Guds Ånd du ei bedrøve 
Ved ulydighed! 
Lad den daglig dig få øve 
Til gudfrygtighed! 


Ånden, barn, du ei udslukke! 
Så er Herrens bud; 
Med usigelige sukke 
Nærmer han sig Gud. 


Pris da Gud, som dig har givet 
Ånden til et pant, 
At i Jesus du har livet 
Ganske vist og sandt! 