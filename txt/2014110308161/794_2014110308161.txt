Det er en salig glæde 
Guds børn i ånden har, 
Når de til Gud får lede 
En sjæl, som borte var; 
At føre den til Jesus fra satans vælde bort, 
‒ O hvor det er saligt og stort! 


At male Jesu hjerte 
Og hans barmhiertighed, 
Fortælle om hans smerte, 
Og døden, som han led, 
‒ Hvor gjerne han annammer, hver træt og mødig sjæl, 
Ja da ‒ hvor vi føler os vel! 


Gud giv os da at søge 
Den glæde tidt at få 
At hjælpe til at øge 
Den hær, som frelst skal stå! 
Thi snart vil Jesus komme at hente hjem sin brud 
Og dele belønninger ud. 