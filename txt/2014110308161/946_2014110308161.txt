Hør! Kongernes konge udsender det bud: 
Bered dig, bered dig at møde din Gud! 
Så lyt da enhver, som det hører! 
Din skabermand taler, han taler med ret, 
O, tag da hans tale og tilbud ei let! 
Til frelse og fred han dig fører. 


O sjæl, du har levet så længe her nu, 
Det bør dig med alvor at komme ihu, 
At snart vil dit liv tage ende! 
Du skal gjøre regnskab for hvad du har gjort 
Og hvad du har talet, i småt og i stort; 
Men hvorhen vil du dig da vende? 


Hvad du da har sået skal blive din høst, 
Da vil ikke glemmes og skjules din brøst, 
Som nåden idag dig tilbyder. 
Ak sans dig, der venter en rædselsfuld dom 
Enhver, som til Frelseren ei vender om 
Og kjærlighedsbudet adlyder! 


Men endnu i kjærlighed sender han bud: 
Bered dig, o sjæl, til at møde din Gud! 
End vil han din brøde tilgive. 
Så vend dig fra synden, Guds nåde tag mod, 
Søg rensning og redning i Frelserens blod, 
Og evig du salig skal blive. 


Da kan du med glæde fremmøde for Gud, 
Thi han er din Fader, du Frelserens brud, 
Høitelsket som Sønnen, han sendte. 
Da kan du lyksalig ved dag og ved nat 
Din brudgom, dit hjertes forløser, din skat 
Med glæde i håbet forvente. 