«Oprigtig nu sig, hvori egentlig 
Al din ufred vel har sin grund? 
Ak, om du bare nu vilde svare 
Uden omsvøb fra hjertets bund!« 


»Jeg er ræd for Gud; jeg har brudt hans bud, 
Og jeg har ikke bedret mig; 
I år så mange, så tunge, lange 
Så ulykkelig leved jeg«. 


»O hvilken plage, når dine dage 
I slig ufred du lever hen! 
Vil du ei lære din Gud at ære 
Og få Jesus Krist til din ven?« 


»Ingen kjærlighed!« ‒ »Vel, d'er ærlighed, 
Om dau taler af hjertet ud; 
Dog tænk dig ikke, at du kan skikke 
Den undskyldning frem for din Gud! 


Thi han siger ei: »Du skal elske mig!« 
Men han siger: »Tro på min søn! 
I ham er livet, ham har jeg givet 
Frelsernavn som hans smertes løn!« 


»Må først angre mer, fælde tårer fler, 
Og få lidt mere følsomhed. 
»Hvor falskt og ilde! Thi om du vilde 
Angre i al evighed, 


Var du lige nær, thi din gjerning er 
Ingen vei til fred med Gud. 
Du læge trænger, det går ei længer; 
Ikke sandt? «Jo!« du hvisker ud! 


Så slå da din lid til den Frelser blid, 
Som sig selv for dig gav hen; 
Lad strævet fare og stol du bare 
Trygt på synderens hulde ven!« 