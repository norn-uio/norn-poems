Kjære venner, o hvor herligt 
At få møde sammen her 
Omkring lammet, som er værdigt 
At vor pris vi ham frembær'!
Lammet har vor synd jo båret, 
Skjænket liv og salighed, 
Og i ham vi er udkåret 
Til en evig herlighed. 


Hvorsomhelst vi monne vandre 
Rundt omkring på denne jord, 
Er vi søsken af hverandre, 
Født af Gud ved sandheds ord. 
Ved vor førstefødte broder, 
Jesus Krist, vor Frelsermand, 
Nyder vi vor Faders goder, 
Til vi samles i hans land. 


Slig en søskenkreds ei findes 
Født af mennesker på jord; 
Den kan kun tilsammenbindes 
Ved Guds søn, hans Ånd og ord; 
Og vor ømme Fader alle 
Sine børn omfatter huldt; 
Når de kun hans navn påkalde 
Hjælper han dem omsorgsfuldt. 


O, så lad os da erindre, 
Når ukjærlighedens ånd 
Vil vort broderskab forhindre 
Og forstyrre fredens bånd: 
At hver søster og hver broder 
Er i samme kår som jeg, 
At han har de samme goder, 
Samme trængsler på sin vei! 