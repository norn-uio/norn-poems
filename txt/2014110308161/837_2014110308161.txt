Hvad var det, gjorde mig glad og let, 
Mig løfted op, da jeg segned træt? 
Hvad var det, skjænked mit hjerte fred, 
Da jeg lå dybt i elendighed? 
Hvem tog som tågen min brøde bort, 
Mig gjorde hvid, som af synd var sort, 
‒ Min sjæl, o hvem var det vel? 


O, det var Jesus, min Frelser god, 
Som tvætted mig i sit eget blod. 
Da jeg lå bunden i satans garn 
Og ilde tilredt af syndens skarn, 
Han løste mig af min trældom ud 
Og mig forligte med Herren Gud, 
Hvis barn jeg nu bleven er. 


Det er hans kjærlighed underbar, 
Som dette under udrettet har. 
Jeg kan ei sige, hvor stort det er, 
At jeg tilhører de frelstes hær. 
O tak, min Frelser, for nåden stor, 
Hjælp mig at leve for dig på jord, 
Oprigtig og tro i alt! 