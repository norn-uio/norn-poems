Hor, du forlorne paa din vei, 
Faderen hjemme dig venter, 
Kalder så ømt, så ømt på dig, 
Længselsblik efter dig sender! 
Han ved så vel, din lod er slem, 
Han ved, blandt svin du har dit hjem, 
Af medynk hans hjerte brænder. 


End har du tid til op at stå, 
Gi'e dig påvei til din Fader! 
Kvi dig ei mer, men skynd dig gå, 
Før dagen kommer, du hader! 
Pynt ei din pjalt, den holder ei, 
Giv dig, just som du er, ivei, 
Mens du i sollys dig bader! 


Lykkelig den, som har vendt om, 
Som fred med Herren har fået; 
Ingen har angret, at han kom, 
Mange, at de har modstået; 
Salig den, som er sikret sted 
Hisset hos Herren i hans fred, 
Hvortil nu Jesus er gået! 