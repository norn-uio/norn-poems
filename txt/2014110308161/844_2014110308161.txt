O, hvilken trøst, han prøvet er 
I alle ting, vor Frelser kjær! 
Og endnu mer: i jordens strid 
Han gav ei efter nogen tid. 


Han følte jordens sorg som vi, 
Blev fristet af dens trylleri, 
Led sygdom, fattigdom og nød, 
Men blev dog trofast indtil død. 


Han gik i striden og han vandt 
En herlig seir og indgang fandt 
I himlens helligdom, og hver, 
Som følger ham, får komme der. 


Hvad salig trøst for os deri, 
At han vandt seir, så vinder vi! 
Og fra det høie vinker han 
Os op til sig til hvilens land. 


Og føler vi os træt og svag, 
Mistviler ofte på vor sag, 
Så lad os finde trøst deri, 
At Jesus led langt mer end vi. 


Og derfor føler han for hver, 
Som stedt i nød og sorger er; 
Han er med os, vi skal forvist 
En herlig seier få tilsidst. 


O lad os træde i hans fjed 
Med troskab og tålmodighed! 
Blot end en stund, så bor vi der, 
Hvor synd og sorg ei findes mer. 