Herre, vi træder 
Samlet i bøn for dig frem, 
Ydmygt vi beder: 
Hjertet til andagt nu stem! 


O, vil du stemme, 
Fader, til alvor vor ånd! 
Lad os fornemme 
Kraftig din ledende hånd! 


Stil os for hjerte 
Klart og med alvorsfuldt ord 
Frelserens smerte 
Og hans barmhjertighed stor! 


Fyld os til randen, 
Herre, med nåde så rig, 
At vi hinanden 
Elsker, opmuntrer i dig! 


Isnende vinde 
Suser som henover hav; 
Lad ingensinde 
Hjertet bli kjølnet deraf! 


Ak lad ei slaphed 
Indpas i hjerterne fa! 
Lad tidens knaphed 
Stadig for øie os stål 


Vi da ei spilde 
Tiden til unytte bort, 
Nei, men vi ville 
Jage mod målet mer fort. 


Hjælp os at vente, 
Frelser, vor brudgom, på dig, 
Til du vil hente 
Os til din herlighed rig! 