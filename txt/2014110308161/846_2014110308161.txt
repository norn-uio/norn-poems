Vor Gud har givet os sit ord 
Til lys for fod, til rettesnor, 
At vi ei falde skal i synd 
Og fare vild i mulm og dynd. 


Men om vi synder, o hvad trøst, 
At vi dog kan bli helt forløst! 
Der er en herlig rensningsflod, 
Og det er Jesu Kristi blod. 


Vil vi vor brøde blive kvit, 
Så kan det ske så fuldt og frit; 
Når vi kun går den vei, han bød, 
Så frelses vi fra synd og nød. 


Vor Frelser led den bitre død, 
Hans blod til frelse for os flød; 
En nådestol er Jesus nu 
For evig bleven hist hos Gud. 


Til denne nådestol vi må 
Med vor misgjerning ydmygt gå; 
Derfra Gud støder ingen, som 
Oprigtig til ham vender om. 


Så sørgelig som det end er, 
At vi skal synde  det er værr, 
Om vi ei strax bekjender alt 
For Gud, som han os har befalt. 


Så om vi synder, lad os gå 
Så fort vi kan til Gud og få 
Forladelse og frelse fuld 
Og tvættes hvid som hvide uld. 


For tænk, om Jesus kom, just som 
Vi gik med synd på hjerte om! 
Hvor ilde det da gik os vist, 
Og hvor det vilde smerte Krist! 


Gud være pris da for sit ord, 
Hans lys på denne mørke jord! 
Men og for Jesu Kristi blod, 
Den dyrebare rensningsflod! 