Hvo ænser vel et åndedræt? 
Vi mange millioner tager, 
Imens vi gjennem livet jager, 
Vi tager dem ‒ det går så let! 
Og dog, hvad skulde vi ei høre, 
Om blot vi havde åbent øre 
For hvad os hvisker bare eet! 


Den største til den mindste ting, 
Alt har sit kredsløb, kan vi sige, 
I al naturens store rige, 
Det går ustanselig omkring. 
Det er en lov, som Herren byder, 
Og som det skabte villig lyder, 
Den giver alt sit rette sving. 


Vi ånder; blodets kredsløb går, 
Imens vi våger, mens vi blunder, 
Men verdner fødes og går under 
For hver en gang vort hjerte slår: 
De gar fra hjertet, livets kilde, 
De gjør sin gjerning skjult og stille, 
De vender om og ende får. 


Men Herrens store hjerte slår, 
Og se, på kredsløb ud det sender 
De kloder uden tal og ender, 
Som rundt i himmelrummet går; 
Der har de majestætisk svævet 
Og liv på sit vis frugtbart levet 
Utalte millioner år. 


Når engang er tilbagevendt 
Til Herrens hjerte alt det skabte, 
Når tidens merker ere tabte, 
Er eet af Herrens ånd'drag endt, 
Da vil (det ord skal ikke falde) 
Gud Herren blive alt i alle, 
‒ ‒ Til nye verdner ud er sendt ‒ ‒ ‒ 


Men når har Gud i himmelen 
Sit første åndedræt vel draget? 
Hvor mange har han hidtil taget? 
Hvor mange mon han har igjen ‒ ‒? 
Ei nogen mægter det at sige; 
For ham må tidens skranker vige 
I dunkle evigheder hen ‒ ‒ ! 


Vi, støvets børn, hvis døgnflueliv 
Henflyver som en væverskytte, 
Kun bor som i en ørkenhytte 
Så svag og svaiende som siv, 
Vi ånder gange millioner, 
Hvad må ei an, som ophøi't throner 
I almagt på sit eget “bliv”! 


Når ånden sig med undren ned 
I dyb betragtning heraf sænker 
Og bryder alle bånd og lænker 
Og svæver frit afsted, afsted ‒ ‒ 
Da ser jeg, for min Gud at fatte 
Og måle slige storheds skatte, 
Jeg trænger mangen evighed. 