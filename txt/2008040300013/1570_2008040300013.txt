Min gode, fagre barneheim, 
eg minnast deg so titt. 
Kvar natt i draum eg vitjar deg 
hel deg so blidt. 


Eg saag nok høgar fjell en der,  
eg saag nok større skog
Men aldri, aldri nokon stad 
slik venleik um meg log. 


Eg saag nok soli skina blidt 
og vent um framand gard. 
Men aldri hjartesoli skein 
som der, hjaa mor og far 


Min gode heim so trygg og ven 
bak berg og hoge nut, 
‒ korhelst paa jord eg ferdast maa: 
eg vera vil din gut. 


Eg vera vil din gut som fyrr 
og bera sonenamn. 
Eg trur, du enno opnar meg 
ditt trygge moderfang. 


Mot deg, mot deg, eg lengtar so 
eg stundar dag og natt. 
‒ Og um det kanskje vert lidt seint, 
eg finn deg fulla att. 


Det doggast so mitt auga, du; 
det sig so inpaa me 
‒ Det bivrar so i bringa mi, 
naar tanken kjem paa deg. 