Naar solgullet døyr 
bak svartnande lid 
og skjelv over lund 
og svæver i blund 
kvart lengtande liv 
‒ i min tanke du sviv. 


Naar himmelen stor 
med stjernehær tendt 
i bragd og i brand 
seg kvelver um land ‒
daa fyllest min barm 
av elskhug so varm. 


Naar skuggarne veks 
over natte-slørd jord ‒
Og maanesylv dryss 
og signar med kyss 
kvar blome paa tuv 
‒ du fyller min hug. 


Naar eingong vaart liv 
som sloknande dag 
i natti sviv inn, 
i livsnatti dimm 
‒ daa sigler me fri 
inn i morgongry 


l)aa sprengjer seg blom 
or gravtorva bleik 
med dogglitr paa blad 
under smaafugle-kvad ‒ 
So sigler me ut 
under solsong til Gud.