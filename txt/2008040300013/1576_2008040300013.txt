Vaar med tindrande dagar 
og sprettande liv i li, 
vaar med blomar og sol og song. 
syng no for jenta mi! 


Syng um fagraste barnet 
som leikar med dine blad. 
Spel paa kvar sitrande solstreng 
daarande elskhugs-kvad 


Fugl, du syng for so mange, 
syng framfor alt um ho. 
‒ For ingen i verdi vide 
som henne er fin og god. 

‒ For ingen av vækjor alle 
som henne er fager og mjaa. 
Og iigen hev lippor so raude 
og augo so barneblaa. 

‒ Og kræ, som i skogen svansar, 
og fivreld i fløiel fin, 
og alv, som i skugge blundar, 
og hulder i sylv og lin 

‒ Aa leik um ho alle, alle 
med harpor og fløyte-ljo; 
en i verdi vide 
er fager og varm som ho. 

Og dag, som i gull og skarlagen 
med song paa skyerne stig 
‒ aa gjøym ho i evig sæle. 
naar livssol i natti sig. 