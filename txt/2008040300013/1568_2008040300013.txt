Det ljomar so fagert ved solarfall 
millom lierne myrke og skome, 
No dagen den bjarte for natti so dimm 
døyr burt i ein skuggemjuk tone 


Det stilnar og tagnar um sætervang 
millom heiarne bleike og magre. 
Og skomingi tettnar um Torbekskar; 
derinne søv hulder so fagre 


Der tinklar ei bjølle i Ifageraas; 
og Vestbekken siklar og sulrar. 
Og inne bak Klingerbu-kamparne stilt 
og døyande tora mulrar 


I selstova gamal ‒ bak klaare glas 
sov Randi i putorne reine. 
Ho drøymer so sælt, det er laurdagskveld, 
ho drøymer, ho vert kje aaleine . . .

‒ I skogen den myrke og myra so vaat 
han vankar den gode guten; 
um litt kjem han inn, og so skal han faa 
seg ein ‒ rigtig ein ‒ søt ein paa truten 


Det bankar so stilt og so varlegt paa dor 
‒ Og hjarta det bankar i barmen ‒ 
Ho skjelv under felden ‒ so sæl so sæl; 
‒ no kviler han trygg paa armen. 


Og bringa hevjar seg, ung og mjuk; 
og lipporne fagert smiler. 
‒ No slokna den siste purpur 
Og verdi i andagt kviler . . .