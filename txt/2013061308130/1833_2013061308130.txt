Det er, som luften her har bløde hænder, 
Og stryger let og blidt med dem min kind 
Og svæver hen, men hurtigt atter vender 
Og stryger sig med kjærtegn til mig ind. 


Hvor her i skoven dog er stille, stille! 
Om verdens larmen intet bærer bud. 
Kun fuglen slaar i træets top sin trille, 
Og al naturen aander renhed ud. 


Og naar jeg sidder her blandt unge graner, 
Og vandet ligger stille, sollyst der, 
Og tanken bare hviler, drømmer, aner, 
Det føles stundom, som var himlen nær. 


Men stundom, stundom ‒ ord kan ei beskrive, 
Den stemning, som mig stundom griber her, 
Hvor vemodsfyldt mit hjerte her kan blive, 
Hvor ensomt dette sted mig stundom er. 