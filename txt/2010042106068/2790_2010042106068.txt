Blonde Pige med de glade 
Øine og de hvide Tænder, 
du, som ler, naar helst jeg graater, 
ved du vel, at jeg forbrænder! 


Hvad, ‒ det tror du heller ikke! ‒
Og du smiler med de hvide 
Tænder, mens jeg vanvidsdrukken 
raser om ved Nattetide. 


Se, jeg tramper alle Blomster, 
se, jeg stormer alle Fjelde, 
skriger op mod Stjernehimlen: 
Jeg er Herren i min Vælde! 


Og der jeg i Morgensolens 
Luer ned ad Bjerget stiger, 
lyser det slig af mit Aasyn, 
at selv Sæterjenten viger. 