Hev du øyra 
til aa høyra 
grase gro? 
Livsfræ strøymer, 
safter fløymer 
utan ro. 


Inn i barmen, 
inn til varmen 
legg eit fræ! 
Lat det skjota 
og faa njota 
livd og lê! 


Det du tenkjer, 
so det blenkjer 
stort og ljost: 
lat det kvila, 
lat det smila 
i ditt brjost! 


Lat det strøyma, 
lat det fløyma, 
og gi nerk 
til med æra 
fram aa bera 
manndoms verk! 


Men naar elden 
seint um kvelden 
dovnar ned: 
Gud deg hyse, 
han deg lyse 
heim til fred!