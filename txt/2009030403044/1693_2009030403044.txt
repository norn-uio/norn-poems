Nu er du bleven gammel 
Og har en slet fordøielse, 
Nu føler du dig vammel 
Ved ungdommens fornøielse. 
Men ungdommen, den bryder 
Sig ikke om din væmmelse; 
Den livets frugter nyder 
I nuets selvforglemmelse. 
Jo mindre man dig agter, 
Des større blir din arrighed; 
Mod ungdom intet magter 
Din gammelmands halstarrighed. – 
Om selv du ei kan nyde 
Fryd dig i andres nydelse! 
Om selv du ei kan yde 
Fryd dig i andres ydelse! 
Da sidde ved din skammel 
En ung discipelskare vil. 
Og om du bliver gammel 
Din ungdom du bevare vil. 