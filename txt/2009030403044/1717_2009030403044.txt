De slutted en alliance 
Og ud i krigen drog; 
De havde saa god en chance, 
Og fienden de slog. 


Men da de saa skulde dele, 
Blev uvenner de snart, 
For de begyndte at skele 
Hver til den andens part. 


Og alle de stolte planer 
Og hver en mærkesag 
Blev skidne filler for faner 
Og vaskeklud for flag. 


Og fienden hæit en latter 
Op over dem nu slog 
Og samlede hæren atter 
Og ud i felten drog. 


Af overløbere fik nu 
Han mangen ussel pjalt: 
Men hvordan det siden gik nu 
Er endnu ei fortalt. 