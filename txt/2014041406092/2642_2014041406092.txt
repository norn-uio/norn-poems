Og jeg har viet rejsningens sag 
alle de spirende kræfter jeg ejer, 
sikkert jeg tror, at en skinnende dag 
vil den kjæmpe sig frem til sejer. 
Og jeg vil synge den ind med sang, 
så luften skal dirre af toner, 
selv om min sangs accompagnemæent 
blir drønnet af kruppske kanoner. 


Jeg bøjer knæ for dig, store hav, 
sænker mit hoved og lukker mit øje, 
luller min sjæl ind i velklangen af 
dine sange, mægtige, høje; 
jeg bøjer knæ og jeg lægger ned 
min sang for dig, mægtige mester, 
jeg gjør det trøstig, fordi du ved, 
det er ej andet end tonerester. 


Jeg sad den høsttunge, lange kvæld 
ved havet det gamle, evige unge; 
jeg lo med dig hav, skjønt dit lattervæld 
skjalv af harm og hån på din tunge. 
Nuvæl, vi lever i rejsningens tid 
i kamp med forlevede former, 
havet derude kalder til strid 
og viser os vej, når det stormer. 


Og jeg har viet rejsningens sag 
alle de spirende kræfter, jeg ejer, 
sikkert jeg tror, at en skinnende dag 
vil den kjæmpe sig frem til sejer. 
Og jeg vil synge den ind med sang, 
så luften skal dirre af toner, 
selv om min sangs accompagnement 
blir drønnet af kruppske kanoner. 
 