Når dagens stjerne sit løb har endt, 
og natten udbreder sin skygge, 
når månen sit skin til jorden har vendt, 
og menn'skene hviler så trygge – 
da svæver en tanke så vemodsfauld, 
så vemodsfuld 
til dig min elskede pige. 


Når vårens ånde imod mig slår, 
og livet vækkes af hvilen, 
når fosseduren mit øre når, 
og mit øje ser bækkens ilen. 
Da bringer en tanke så vemodsfuld, 
så vemodsfuld, 
naturens smilen. 


Når sommeren svinder, dens pragt går tabt 
for høstens rasende vinde, 
når alle dens ynder er øde lagt 
af vinterens herskerinde, – 
da føler jeg vemodstanken igjen 
i barmen inde. 