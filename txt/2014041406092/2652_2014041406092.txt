I ligger som øer af blomster og guld 
midt i de drømmende vande, 
og tæpper af roser, det er det muld, 
som dækker jer bølgende strande. 


O, dejlige skyer, som farer afsted 
ned imod Sydhavets lande, 
sænk jer ned til mig og tag mig med 
ned til de sollyse strande. 


Sænk jer ned til mig og før mig omkring 
i lufthavets brusende vover, 
vis mig så alting, glem ingenting 
af, hvad der våger og sover. 


Og jeg vil fare til solens hjem, 
og did, hvor stjernerne blunder, 
og jeg vil ile mod himmerig frem, 
skue dets brogede under. 


Men der vil jeg standse og drømme om fred, 
fryd og om jublende glæde; 
ja, der vil jeg bli' i al evighed, 
mens alle småenglene kvæde. 