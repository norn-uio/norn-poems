Jeg skued mod vester. 
I vilde sprang, 
i kåde spræt, 
guldstukken over sorte læster 
fløj de, mins forårsgjæster 
faglelet, 
nynnende på min elskovssang: 


Var hun den sovende dattør 
i kongens gård, 
han kongesønnen, der kom om 
hundrede år. 


Han fjerned fra panden hendes 
silkehårsdrys, 
hun vågned ved det første 
skjælvende kys. 


Han løfted hende sikkert på 
den stærke arm 
og kjørte hende bort i sin 
guldstukne barm. 


Vinden fløjted, kronerne bølged 
med skyen bange. 
Min tanke føjer sig træt til følget; 
hvad hjærtet dølged, 
er sagt mig i ensomhedens sange: 
Mit liv var en drøm uden virkelighed, 
et spil uden toner, 
et higende jag, en tankeflugt 
i fremmede zoner. 


Hun var prindsessen, der slumred 
i mine drømmes slot, 
jeg var som den fattigste Askelad blot. 
. . . . . . . Jeg trygled, jeg bad om et eneste blik; 
hun vågned ved min tanke, smilte af mit ord, 
og et hånende nik 
var det, jeg fik. 


Jeg skuer mod vester. 
I tunge sprang, 
trætte af de utallige fester 
flyr de, mine forårsgjæster 
– hele dagen lang. – 
Tunge af vemod, vage for kummer, 
drømmende hen uden mindste slummer 
. .  . de sidste, døende tonerester. 