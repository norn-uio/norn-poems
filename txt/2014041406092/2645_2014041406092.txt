Fra de skjønne steder, 
der, hvor bækken græder 
glædestårer over blomstens pragt, 
ser du over kammen 
aftenrødens flammen, 
når den solens sidste bud har bragt. 


Her på broget vinge 
ser du fuglen svinge, 
juble højt i vilde frihedsrus; 
og fra høje graner, 
tror jeg nok, du aner, 
'at den kommer denne dybe, milde sus. 


Forår er i luften, 
kjender du ej duften 
af det frie liv, der voxer her? 
Vilde du ej glædes 
ved at kunne stedes 
i det kåde spil med vind og vejr? 


Fagre forårsdrømme 
kommer, går som strømme 
fra en svunden, mindesvanger tid, 
da som børn vi tænkte, 
da som børn vi vrængte 
livets vranghed og dets hårde strid. 


Bækken endnu græder 
på de samme steder, 
hvor den skjønne barndom kom og svandt, 
hvor de samme minder 
lige ny jeg finder, 
og hvor liv og kjærlighed mit bjerte fandt. 