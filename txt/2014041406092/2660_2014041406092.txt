Ella, kan du huske 
bag de lyse buske, 
bag syrenens sommerlette flor, 
der, hvor fuglesangen 
letted' hjærtetrangen, 
kvæged' i et spil foruden ord? 


Hvorfor jog da sindet 
sådan efter mindet? 
Hvorfor gik da hjærtets slag så fort? 
Hvorfor lagde vinden 
sådan glød på kinden, 
når den for mod horizonten bort? 


Tro, jeg glemte ikke 
disse dybe blikke, 
dette smil på rosens blege kind! 
Og om tid har gjemt det, 
jeg, jeg har ej glemt det, 
stævnemødet bag den store lind. 


Skjærsommernatsvinden 
ryster atter linden, 
stryger rosens dugbeostænkte bryst. 
Men konvolvlens ranker 
bøjer som i tanker 
hovedet mod mosedækket tyst. 