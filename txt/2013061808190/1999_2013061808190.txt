Ja, du min kammerat, 
min ven i nøden, 
fortjener nok et vers, 
varmt som din gløden. 


Du holdt med selskab mig, 
når jeg var ene... 
Med dig kom minders flok 
fra fortids scene. 


Du kasted drømmeslør 
henover stuen, 
og som et kærligt blik 
var ildens luen. 


Du plager ei med snak, 
som falske venner. 
Du trøster uden ord, 
mens tyst du brænder. 


Når jeg var tanketom, 
du gav idéer. 
Når jeg var syg i sind, 
du lindred véer. 


Du hvile gav og ro 
på døgnets færden… 
Hos dig, min ven, jeg ler 
af hele verden. 