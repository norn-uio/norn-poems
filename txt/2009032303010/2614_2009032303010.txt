Vi sat' dig høit, vi unge, da du talte 
for tro og for det varme hjertelag, 
da du med skjønheds farver alting malte, 
da du os børn saa mange ting fortalte, 
som skulde bringe seir til lysets sag. 


Men nu er taarevædt saa mangt et øie, 
som du før gav det lyse – haabets – skjær. 
Vi sér, at du har svigtet ham, den høie. 
Du under ham dit sind ei vilde bøie, 
som er vort bedste vern mod mørkets hær. 


Dog vil vi ei – som mange pleier gjøre, 
og som saa mange nok har gjort mod dig, 
af ondskab kun det sorte punkt berøre, 
forat de andre tydelig kan høre, 
at vi har vandret paa den rette vei. 


Nei, vi vil bede ham, som hører bønner, 
der kommer af oprigtig hjertetrang, 
at han vil hjelpe en af Norges sønner, 
som nu det allerbedste ikke skjønner, 
til hjertefred og salighed engang.