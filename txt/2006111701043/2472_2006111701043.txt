Dei segjer der vest 
paa Karmsund-Leid, 
der Haarfagre søv i sin Haug 
at bryt seg i Storm 
Have mot Land 
med Dunder og ylande Draug, 
daa vaknar Gamlingen, 
røyser seg upp 
og skodar kringum seg vidt; 
og Auga logar 
lik kvasse Eld, 
som der han stend 
i den myrke Kveld 
og ser yver Lande sitt. 
Og daa det er, 
at møtest der tvo, 
so spør den eine 
den andre som so: 
»Heve du set han Harald blunka?” 


Naar Baara velt seg 
fraa framand Straand 
med Tore-Dyn 
imot Noregs Raand 
og brøyter Skum-Veg 
til Sund og Vik 
og strøyr yver Strænder 
Vrak og Lik, 
‒ daa stig han, 
Normanna-Storegut, 
i Brynje-Bunad 
or Haagen ut 
og skodar yver 
si Heimsens Bygd, 
um Kollarne stend 
med si gamla Trygd, 
og ser seg ikring, 
um det inkje er so, 
at enno ligg Noreg 
frit yver Sjo, 
og røyner etter, 
um Landsens Menn 
stend burtmed Varde 
paa Vakthald enn; 
‒ daa er det, dei ser han Harald blunka. 


Men kjem der ei Tid 
daa Noregs Folk 
kysser paa Hand 
og takkar for Svolk, 
og gløymer det, 
som det eigong var 
og hugsar kje paa, 
det var skapt til Kar, 
og let seg nøra 
med Vanvyrd og Svik, 
og beer til Sjaund
fyr sit eige Lik, 
‒ daa ser dei kje meir han Harald blunka.


Og du, som er 
av vort eige Lag, 
du, som liver 
i Noreg idag: 
heve du set han Harald blunka? 