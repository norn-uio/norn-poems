Og Noreg vart funne, 
og Noreg vart bygt. 
Og Noreg vart samla, 
og Noreg vart tryggt. 


Og Noreg vart svike 
og Noreg vart strypt. 
Og Noreg vart rive, 
og Noreg vart klyppt. 


Og Noreg tok Spenne-Ták, 
kom seg paa Fot. 
Og Noreg det auka 
i Evle og Mot. 


Dei flidde det Krykkja, 
dei flidde det Stav. 
Men Noreg, det vil inkje 
vita derav. 


Paa sjølveigen Grunn 
og med Fana si rein 
det fritt orkar standa 
paa sjølveigne Bein. 


Og slik skal det standa, 
som dugande Kar 
‒ sosannt inkje Normenn 
“slær Krok” fyr sin Far. 


Um Noreg paany 
vert basta i Band, 
so fell det fyr svikefull 
Normanna-Hand. 


Men stuper det atter 
vaart Noreg, fyr svik, 
lyt Svikaren trø 
yver Normanna-Lik. 


Gjev Handi di, Bror min, 
‒ me lovar og kved: 
Skal Noreg gaa under, 
so vil me gaa med! 