Der høyrdest ved Nott 
eit Dunder paa Dør. 
Og Husbonden vaknar, 
spring fram og spør: 
“Kva er det, som bilar?”
“Jau, no maa de ut! 
for Varden lyser 
paa Høgenut!” 
Og kvar Mann visste 
i same Ande, 
at no var der kome 
Ufred til Lande. 


Og Mennerne Hærklæder 
paa seg tok, 
og Skjold og Øks 
dei lyfte fraa Krok, 
dei hekta i Belte 
sit goda Sværd, 
treiv Spjut og Boge 
og skundad til Ferd. 
For kom der deim, 
vilde Noreg herja 
so fannst der og deim, 
som vilde det vergja. 


Og alt som Varde 
fraa Varde vart tend, 
dei sankad seg saman 
fraa Grend til Grend. 
Og Fylkingen bygdest, 
og Veg han fann, 
der fyre gjekk Høvding 
og Merkesmann. 
Og Ufreds-Karen 
fekk jamnan smaka, 
Kva det hev paa seg, 
at Varder vaka. 


Og gjev det aldri 
maa verta sagt, 
at Lande ligg 
utan Varde-Vakt. 
Og logar kje Varden 
paa Tind og Nut, 
han logar i Hjarta 
hjaa Noregs Gut. 
Ja, brenn, du Varde, 
du signade, klare, 
bjartare, høgre 
fyr kvart eit Aare!