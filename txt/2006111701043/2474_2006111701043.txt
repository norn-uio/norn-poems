Der laag attum Svolder 
Øy paa Lur 
ein Skog av Master, 
av Skrog ein Mur; 
Svia-Konungen, 
Dana-Drotten, 
og Eirik Jarl 
var au i Dotten. 
‒ For stødt der Normenn 
lyt vera med, 
naar Noregs Merke 
skal hoggast ned. 


Og Tryggvason visste kje 
Ord taa deim. 
Han kom ifraa Vendland 
og siglde heim, 
paa grepa Skutor, 	
men færre enn mange. 
‒ Og Olav sjølv 
styrde “Ormen lange”. 
Og raustare Menn, 
enn han hadde no, 
hev Norig aldri 
sendt ut paa Sjo. 


Dei seig um Odden. 
Og daa dei saag 
den Skog og: Mur, 
som bak Svolder laag, 
daa ropte han Olav: 
“Lat Sigli falla! 
Rædde, det skal dei os 
aldri kalla!
Og er dei Tylvti 
mot ein ‒ ‒  so visst 
me treng des minder 
aa skjota i mist!”


So bar det laust 
med det Svolder-Slag, 
som dyn i vor Soga 
den Dag idag. 
Og Danar og Sviar 
hamlad tilbaka, 
sosnart dei fekk “Ormens” 
Tenner aa smaka 
‒ Men daa so og Jarlen 
kom til med si Hær, 
vart Brodde-Bylgja 
“Ormen” for svær. 


Og Tryggvason høgt 
i si Lyfting stod; 
og ned under Brynja hans 
draup der Blod.
Daa sa han: “Til Dauden 
er kvar Mann saka. 
Og livande skal dei 
meg aldri taka”. 
‒ So bykste han med 
sine Menn uti Hav. 
Og fri, som han livde, 
han sokk i si Grav. 