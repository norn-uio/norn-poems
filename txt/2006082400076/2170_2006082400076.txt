Du kalder mig stolt og kanhænde jeg er det. 
Jeg lar mig ei tøile 
Af dumme og luvslidte Vaners Tvang, – 
Jeg holder for meget paa Menneskeværdet 
Til ydmygt at bukke for Rigdom og Rang, – 
Til feigt, ved at trues med Peters Nøgle, 
At lade min Aand 
Kues og knebles af Troens Bøile 
Og lægges i Trældoms fornedrende Baand. 
Men mod dig, du min eneste, 
Skjæreste, reneste, 
Duftende Blomst paa min Livsensvei, – 
Mod dig, min Stolthed, er stolt jeg ei! 
Du ved jo saa godt, 
Du min deilige Brud, 
At saasnart dine Læber sig aabner blot, 
Og dit Øie blidt 
Med Bøn eller Bud 
Møder paa Kjærligheds Veie mit, – 
Straks bliver min Stolthed til Taushed bragt 
Ved Mildhedens Magt, 
Straks føler jeg som i en Helligdom 
Mig god og from; 
Og alt, hvad i Gjerning, i Ord eller Tanke, 
Af Letsind og Trods jeg har gjort dig imod, 
Hvad harmfuldt mit Hjerte har bragt til at banke, 
Det lægger med Glæde jeg ned for din Fod 
Og i Øiet dig ser 
Og angrende dig om Tilgivelse ber 
Og bliver ei glad, 
Før alt du har git mig, hvorom jeg bad! 