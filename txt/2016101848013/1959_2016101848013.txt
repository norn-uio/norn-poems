Jeg sidder og ser på min næse. 
Gud, hvor her er underligt! 
Gud, hvor min næse er underlig! 
Den synes mig så fremmed – 
mest lig en syrenbusk 
med halvt udsprungne knopper. 


Min? 
Hvem siger, det er min? 
Hvorfor ikke ligeså gjerne din eller Kathinkas 
eller en hvemsomhelst andens? 


Sol i lust og sol om tind . . . . .
vug og vift, blomstervind, 
en så dæmpet kuling 
ind i næsens huling 
ind i ørets musling – 
på mig lille pusling –? 