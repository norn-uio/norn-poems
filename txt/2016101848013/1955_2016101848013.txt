Din dugfriske nellikekind 
rødmer under mit blik, 
mit mandige, forskende blik, 
rødmer som en rød valmue. 


For der gives også hvide valmuer. 
den røde valmue 
eier bedøvelsens lurende gift 
i sit lumre skjød. 
Hvordan det er med de hvide, ved jeg ikke. 


Men i den tause skov, 
hvor min sjæl 
høied sit strudsehoved under sin sortfjærede vinge, 
der så jeg dig 
i den gravsorte nat. 


Du var som den røde valmue, 
der med skjælvende hænder 
peger på sin rygrad, 
medens du rødmede under mit blik. 


Er du hvid? Er du kysk? 
Du var som den hvide valmue 
i dugvåd glød, 
hvori lidenskabens rovdyrtand 
har slået sine leopardklør, 
medens dens hale pisker jorden i vellyst . . . 
Rødmer du nu 
af skam? 
Men din dugfriske nellikekind 
kunde jeg ei se 
i mørket. 


Den hvide blomst . . . . .
på den sorte jord . . . . .
i den store skøv . . . . .
i den mørke nat . . . . .


Kun månen 
med sit spøgelseansigt 
stirrede ned på den hvide blomst 
på den sorte jord. 
Ligegyldig. 
Uden tårer. 
– –. Ingen er kysk 
uden månen. – 