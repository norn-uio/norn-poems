Jeg troed at eie en skat i min sjæl, 
Den vilde til dig jeg spare.
Den vilde jeg dig faa give hel, 
Jeg maatte den vel bevare.


Den skulde ei tælles i smaamynt ud, 
Til andre ei ødet blive,
Den sjælerigdom, jeg fik af Gud,
Den udelt dik skulde blive.


Saa sikkert jeg nok skulde lukke den ind,
At ingen den ane skulde;
Jeg skjulte aldeles mit varme sind
Bag skuffende ro og kulde.


Og aarene gik - og jeg mødte dig ei,
Da faldt mig engang i sinde
At se, om skatten, bestemt for dig,
End fandtes urørt herinde.


Hva fandt jeg? En menneskesjæl, stivnet ind,
Et hjerte, af islag dækket,
Et egenkjærligt, fortørket sind, 
En sjæl, hvis vinge var stækket.


Forfærdet jeg ledte dag efter dag.
Var skatten ikke at finde? ‒
Tilsidst jeg under de dybe lag
Dog fandt min skat herinde.


Den er ikke stor; men den er dog min;
Den er mig af Herren givet;
Jeg aldrig mere lukker den ind;
Nu skal den bruges i livet.


Der loves jo: “Den, som giver, faar.#
Jeg vil af mit hjerte give
Og haaber, at derved skal aar for aar
Jeg altid rigere blive.


Nei, hvor mit liv var blevet goldt og øde,
En ensom, dyster, iskold vinternat,
Om jeg, fordi jeg ikke dig fik møde,
For stedse havde gravet ned min skat!


Kan til enhver, som vandrer mig forbi,
Et venligt smil, et kjærligt blik jeg gi’,
Hvor varmt det blik og smil da maatte blive,
Som ingen uden dig jeg kunde give.