Som en sælsom, betagende Sang 
du glødende varmt mig berørte; 
men ak! før dit Indhold jeg hørte, 
din Tekst jeg erfor, 
gled du bort som en “Sang uden Ord.”


Ret som fjetret jeg sidder igjen, 
af Længsel forunderlig greben, 
og nynner og har dig paa Læben 
al Dagen saa lang, 
du min kjække, min sælsomme Sang 


Til de eneste Strofer, jeg kan: 
Et Mod, som ad Sedvanen steiler, 
et Øie, som skiftende speiler 
alt Fagert paa Jord, 
har jeg sat nogle fattige Ord. 


Aa, men ser jeg dig engang igjen, 
hvor snart eller silde det vorder, 
skal selv til de rige Akkorder 
al Dagen saa lang 
du gi Ord til din deilige Sang. 