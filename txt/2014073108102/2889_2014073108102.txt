I aust der kveiktest 
ein dag eit ljos, 
som sette si tid i brand. 
Den bibelbok melder 
ei soga saar 
um martyren fraa Jødeland. 


Han døyptest forførar 
av konge og prest, –
ein landsfaarleg, raud rabulist. 
Og sidan dei fekk han 
til krossen fest – 
den gudborne Jesus Krist! 


Men fræet han saadde 
for kjærleik og fred 
skant vokster fraa Golgata haug. 
Hans livstestament 
fekk livsens lang, 
daa jordi hans hjarteblod saug. 


Daa møttest paanytt att 
konge og prest, 
og atter dei samdest som sist. 
Dei reiste av lekkjur 
eit tempel for Bal, 
og vigde det – kvite Krist. 


Herodes og Kaifas 
hev ætlingar enn, 
og enn einast konge og prest. 
Og enno det skjelv 
imot fyregangsmenn 
det blodsprengde, haase – korsfest! 