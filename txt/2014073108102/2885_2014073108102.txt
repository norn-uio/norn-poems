Aa leva, det er aa elska 
det beste di sjæl fekk naa, 
aa leva, det er i arbeid 
mot rikare maal aa traa. 


Aa leva, det er i livet 
aa finna det største verd. 
Aa leva, det er aa vinna 
til sanning i all si ferd. 


Aa leva, det er aa gløyma 
seg sjølv for ei edel sak. 
Aa leva, det er aa femna 
i kjærleik det verste vrak. 


Aa leva, det er aa leggja 
urett og lygn i grav. 
Aa leva, det er som havet, 
aa spegla ein himmel av. 


Aa leva, det er aa byggja 
i samljod sitt eige bu, 
der elsken aaleine raader 
og bygg gjenom livet bru. 


 