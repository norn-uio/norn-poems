I dag eg saag dei fyrste blad 
som gulna fauk fraa grein, 
og skogen susa mjukt sitt kvad, 
med' soli haustbleik skein. 


No fuglarne dei dreg med kvart, 
her vert so stilt og sturt, 
og greini snart stend and og svart, 
der dei i lauv hev kart. 


Paa bøen naken ligg kvar voll, 
og ingen blom bid att, 
der borni med sin glade soll 
i sumar kransar batt, 


Og snart ligg lii kvit av snø, 
og kaldt det vert i sky. 
Men duld i jord ligg vesle frø 
og ventar vaaren ny! 