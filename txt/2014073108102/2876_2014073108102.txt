Ung Harald til gilde stemnde 
ein glitrande jolekveld; 
paa Hadeland pynta var stova 
med skjold yver krota tjeld. 


Der raaka han Ragna  rike, 
ein erving til Toten og Land. 
Ho tryllte hans unge hjarta 
og kveikte hans sinn i brand. 


Og Ragna dei ordi mæltø, 
daa Harald sin hug bar fram: 
Meg femner den svein som raader 
yv Norig fraa tram til tram –. 
 

Ung Harald seg budde til herferd 
og fylka dei beste menn. 
Hans hjarte for storverk bankar, 
og blodet i aadrom brenn! 


Naar øksar og spjutoddar blinka 
og striden gjekk kvass og varm, 
stod Ragna der ljos og mana, 
med syljur paa rundlagd barm. 


Ho vigsla hans samlingsyrke, 
ho eggja med heite ord, 
ho kysste hans sveitte panna 
ved slaget i Hafursfjord! 


Stig fram att ung Norigs Ragna, 
 du nemnest vaar fridoms møy – 
og mana til strid ung Harald, – 
send herpil til ytste øy! 


Set staal i den unge fylking, 
naar hugen vert trøytt og saar, 
so uppatt me reiser oss yngde 
og fram under merke traar! 


Syn fram mot eit nyreist Norig, 
nør striden med manande ord, 
til eingong du kysser vaar panna 
ved slaget i Hafursfjord ! 