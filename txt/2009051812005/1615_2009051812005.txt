Aa nei, aa nei, kor snjo og is kan glitra 
og løyndomsfulle skogen fagert blaana. 
Aa Gud, kor fjell og dal og li kan sitra 
i ljos fraa stjernur, sol og maane! 
– Det lær so mildt fraa kvar ein nut, 
det kvitrar vent fraa kvar ei grein: 
Kom ut, kom ut, du trøytte gut, 
so vert du glad og rein! 


So gjeng eg ut og laugar meg 
i snjo og maaneskin. 
So vert eg ung og ven og fjaag 
med raudleitt rose-kinn. 

Aa nei, aa nei, at verdi lel 
sku verta som eit dikt! 
– Og eg, som hadde trutt so fast 
paa dekadence, gikt og slikt! 

No vil eg aldri meire burt 
i vonlaus skuggedraum. 
No vil eg leika, leika inn 
i ljos og tonestraum. – 

Aa nei, aa nei, kor himmelblaatt 
kvart auga lyser, blinkar. 
– Det er, som heile, heile verdi 
stend i smil og vinkar! 