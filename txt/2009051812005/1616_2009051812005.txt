No søv ho stilt paa rose-seng, 
gjenta mi. 
No gøymer ho so sæl ein draum i 
bringa si. 
No leikar hugen solglad ut 
i skjemt og laatt med staute gut. 
No bivrar smil so ljost um munn. 
– Aa jenta mi, som er so ung! 


So raud, so varm 
paa laken kvitt – 
med runde barm 
og smil so blitt. 
So daarande, so ung og sunn 
med elskhugssmil og kyssemunn. 


So ven, so varm, 
so fin og blyg . . . 
Eg tek din arm, 
inaat deg smyg. 
Eg kysser drøymeaugo smaa, 
dei søte, skjelmske, varme, blaa. 


Aa vene deg! 
Aa sæle meg, 
som kvila fær 
hjaa møy so kjær! 
– – – – –
– – – – –


So trygt, so trygt 
du gjøymer meg 
ved barmen din . . . 
Eg fylgjer deg i draumar inn, 
i draumar inn . . . . . .