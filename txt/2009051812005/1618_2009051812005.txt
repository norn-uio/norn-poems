Du sat so bleik paa kyrkjegar 
ved solarglad. 
Og vinden song i gisne taarn 
eit likterds-kvad. 


Du la ein blom med varsam hand 
paa gløymde grav. 
Du bad ei bøn med taara rann –
Gud veit for kva. 


Og i ditt sinn gjekk tung av graat 
al livsens sut. 
Og fraa di barm steg stor og varm 
ei bøn mot Gud. –


Ei bøn mot Gud forutan ord 
– ein taarestraum. 
Eit vengjeslag fraa mødde sjæl 
– ein himmeldraum. 


Eg ærer deg du bleike møy 
paa kyrkjegar. 
Eg elskar taara paa din kinn 
– kvar sorg du bar. 


Eg veit, du ber i bøni di 
ein sukk for meg, 
ein sukk so rik, so kjendsle-varm – 
Gud evig signe deg!