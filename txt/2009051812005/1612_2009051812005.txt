Høyr det brusar gjenom lufti 
ljose, varme vengjeslag; –
det er vaaren, elsken, livet. – 
Aa no vert her retno dag! 


Ja no vert her dag i heimen, 
dag i kvar ein tanke. 
Blom skal gløda, augo lyse, 
hjarta imot hjarta banke. 


Sol skal yver landet glitra 
rosur klæda bleike jord; 
heile, heile verdi sitra 
under song og sterke ord. –


Sjaa det ljosnar yver aasen, 
lufti vert so blaa, so blaa. 
Gud, eg ynskjer sumetider 
at eg hadde vengjer paa. 


– Ja eg ynskjer, at eg kunde 
lyfta meg med frigjort sinn; 
vogga, vogga solskinsrusa 
snøgt i gudeheimar inn. 


Høyr det brusar gjenom lufti 
tunge, varme vengjeslag, 
svell og bivrar gjenom verdi – 
Gud, aa Gud, no vert her dag! 