Naar dei blømande vollarne anga 
og naar gauken han gjeler i lid, 
aa ja daa er det herlegt aa ganga 
kring um bøen den solljose tid. 


Kor du ser, er der hoppande gleda: 
kor du snur deg, er kvitrande song. 
Og smaaborni hauka og kveda, 
og flaget det blikrar paa stong. 


Ja daa er det herlegt aa anda 
i den vaarfriske, unge natur; 
for alt er so rikt og so blanda, 
so skiftande kor du deg snur. 


Og vænleik i alt vil oss gleda, 
og elsk me i alt tykkjest sjaa. 
Og lukka til alt tykkjest kveda 
fraa mannen til makken paa straa: 


– Ei sol-stund, ei sol-stund deg ventar! 
Ei sol-stund, ei sol-stund er di! 
Til gleda, til leik eg deg hentar 
blandt blomar og fuglar i lid! 