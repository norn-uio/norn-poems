Aa for sælt det er aa kvila 
etter dagsens stræv og slit! 
Aldri tenkja, aldri tvila, 
berre draum med rose-lit . . . 
Kvart eit høylass, som eg stekte, 
vitne er um nytta krakt. 
Kvar ein korn-staur kjensla vekte 
etter sveittens salte saft. 


Nytte-tanken er vaar løning, 
den kan ingen ta fraa oss, 
for vaar sjæl den beste fødning, 
for vaar kraft den friske foss. 
Naar vaart barn imot oss smiler, 
er det takk for vælgjort verk. 
Og naar ein um notti kviler 
sjælefreden gjer ein sterk. 


Men – der er eit men tillike: 
Naa so armod mot deg snur 
kaldgrin-andlit, og dei rike, 
som paa pengesekken trur, 
fær deg med i konkurransen 
i eit kappsprang for ditt liv 
daa maa du i dauding-dansen 
banna krafti. som deg driv. 


For det spyrst kje meir um nytte. 
men um list og pengemagt. 
Kvar seg som i krig lyt hytte 
til ein vert paa likstraa lagt. 
Og so døy, med tornekransen 
kring det pinte hovud brenn – 
sjaa si born i same dansen 
drivne i det same renn . . . 


Hu det brenner! aa det brenner! 
Avlar hat og aukar harm! 
Tankar seg som lynblink tenner, 
so du vert baad heit og varm! 
Og du veit, at millionar 
hev det likso vondt som du; 
men det svalar tidt og sonar 
og det gjev deg mod og tru. 


Kven kan desse hordar stogga, 
naar dei tusund klokkor gjeng? 
Kven kan dei i draumar vogga? 
– Meir enn barnekost dei treng. 
Men no hev dei lært aa bida 
til dei ordna stend i rad. 
Daa dei, ferduge te strida 
segja: Slik vil me det ha! 
 