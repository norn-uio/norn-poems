Du kjem ein gong, du kjem ein gong, 
du kjem ein gong til meg. 
Naar eg er trøytt og gleda flyr, 
daa vil eg ut paa eventyr, 
daa lyt eg fylgja deg. 


So mange tusund bleikna daa, 
naar du slo fylgje med. 
Men ingi magt deg stansa kan; 
du henta møy, du henta mann 
og gav dei alle fred. 


Du er den armes frelsermann, 
den sjukes siste trøyst. 
Og altid hev di sterke hand 
hjaa alle folk, i alle land 
dei handne fangar løyst. 


For seint du sjeldan, sjeldan kom, 
for tidlegt kom du mest. 
Du skapte bøn, du skapte graat, 
og altid storkna gleda kaat, 
der du kom inn som gjest. 


Og rom ho rør i verdi vid 
di kalde knoke-hand. 
– Men endaa er der livsens-von, 
naar me fær fylgt Marias son 
heim til eit betre land. 