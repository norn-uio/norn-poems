Du storkna blod fraa det harde herg, 
du glimrande kalde herre, 
som stel den friske, kraftige merg 
ifraa oss verre og verre. 
Eg hatar deg, der du gul-raudt glor; 
du tusund gjer smaa, naar du ein gjer stor. 


Judas tok sylv for sitt svikar-verk, 
det blinkande, reine, kvite. 
Men sylvguden veiknar, og du er sterk, 
no svik maa paa gullet lite. 
No herskar du snart med einevald 
du straalande gullklump, so kald, so kald. 


Du tronar i banken sin heilagdom, 
der ligg du jorda og jar'a. 
I læste skaap og i mugne rom 
dei inn deg med rædsla kara. 
Men alle bøygjer seg for ditt vald, 
dei bukkar for deg baade prest og skald. 


Kor lenge skal daa din laante glans 
dei glimande salar pryda? 
Kor lenge skal verdi i vitlaus dans 
dine veldige bud-ord lyda? 
Kor lenge skal du vera all vaar draum, 
og raa for den rike vare-straum? 


Du glimande tjov, eg hatar deg. 
naar du etter soli hermer! 
For daude spreider du paa din veg; 
du lyser, men ikkje vermer. 
Men aandi skal brjota dit velde ned, 
den aand, som gjev alle trygd og fred. 