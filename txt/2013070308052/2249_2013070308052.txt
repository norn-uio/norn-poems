Eg gjekk til skogs og flette lind, 
daa alle friske safter steig 
fraa rot til topp. Og soli seig 
bak høge Falke-tind. 
Det blakra blidt i lindelauv, 
og blomefræ or einer gauv. 


Av blome-angen søt og rein 
den ljose vaarluft metta var. 
Ho fuglekvitr og gauk-ljod bar 
i fang, med' fløyta kvein. 
Eg vondla lindarbosti mi 
og reiste fraa den væne lid. 


I dapen djup eg kasta dei, 
for at dei der seg kunde faa. 
– Slik maa os alle livet tjaa, 
eg tenkte, sur og leid. 
– Kvart ideal skal vatnast ut 
or væne møy og spræke gut. 


Dei tek oss i vaar ungdoms vaar, 
naar livet kjem med von og krav, 
so bryt dei alle tæger av – 
vaart maal me aldri naar. 
So mangein ungdom dett i koll 
og endar, faadd, blandt rovetroll. 


Men fuglen song, eg høyrde grant: 
– Kast suti av! Kast suti av! 
Slaa aldri av paa store krav! 
Slepp aldri tru paa vænt og sant! 
Sjølv i dei tjaadde hjarta brenn, 
men livet trenger sterke menn. 