Noregs ungdom enn si verja 
ikkje sleppa kan. 
Noreg, vil deg nokon herja, 
fær du oss i brann. 
For di framtid, for di æra 
og for lukka di 
vil me yrkja, vil me læra 
vil me døy og – stri! 


Striden sjølv eig ingi maning 
slik som “Fred paa jord!”
Fredsamt kappsprangs sterke spaning 
er vaart løysingsord. 
Aalmenn fred og folkelukka 
gjenom alle lag, 
me paa det som duva klukka, 
og det kjem ein dag. 


Noregs unge blom skal bløma 
kvit og raud og blaa. 
Noreg ber, skal soga døma, 
framtids-tankar daa. 
Fridoms arbeid er vaar æra, 
fredens endaa meir; 
men me maa diverre læra 
sjølv for fred slaa leir. 


Og det unge enno trenger 
staalsett arm og sinn, 
elles det mot trældom gjenger, 
for dei sterke vinn. 
Slaa so ring kring fridoms merke 
kvar ein modig mann! 
Lat oss vera støe, sterke 
stridsmenn for vaart land! 


Ned med alle træle-tankar 
paa vaar fridoms-dag! 
Glade me i ring oss sankar 
kring det norske flag. 
For me hev ein heim aa verne, 
frendor, som skal sjaa, 
at den norske ungdom gjerne 
blør, kjem faare paa. 


Enno gløder gamle minni 
som vaar midnatts-sol, 
brenn som nordljos enno inni 
hjarto under pol. 
Fritt skal flaget enno fjuka 
rundt um alle hav! 
Me vil døy, fyrr me vil strjuka 
fridoms stolte krav! 