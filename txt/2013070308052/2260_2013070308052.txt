Du er mergen i den nye rynning, 
som av folke-rot i fridom rann. 
Blomar bar du fram av den forkynning, 
som hev sett vaar nordmanns-hug i brann. 
Æra vera dei, som hugen glødde 
upp. so Noreg slikt eit samlag fødde. 


Langsyn skapte deg. Dei saag attende 
paa vaar soga i den forne tid 
og dei auga mot vaar framtid vende, 
reiste fana for vaar fylking frid. 
D'er kje skjoldgny, dier kje klang af staalet, 
samlings-merket, det er fedramaalet! 


Maatte du i mange ævor trivast, 
spreida segn og song kring Noregs land! 
Maatte der i Noregs soga skrivast 
at me maalet att til fullnads vann: 
Reint det klingar fraa den løyste tunge, 
gøymer tanke-arven til dei unge. 


Noreg ventar enno paa si bløming, – 
enno hev kje Glaama runne ut. 
Lyd kje etter vonlaus daudar-døming, 
drøym um ufødd møy og ufødd gut, 
som skal dagsens tankars gravskrift skriva, 
døma sjukt og paa det friske liva. 