Tungt aa tenkja dei tankarne ut 
som altid i vonløysa tvinnast. 
Du smøygjer moskarne inn og ut, 
du tøver og tullar knut paa knut, 
og du veit, der maa løysing finnast. 


Vondt aa vita um armod og naud 
som aukar, med rikdomen yngjer. 
Der gullstraumen flyter so blank og raud, 
der skrika dei fillutte smaaborn paa braud, 
og rikdomen armingen tyngjer. 


Saart aa sjaa paa den lagnad saar: 
Dei beste skal stræva og lida, 
men aandlaus mann sit i gode kaar. 
– Dei late haustar, dei flittuge saar – 
dei beste for pakket mun strida. 


Leidt aa lita paa mannen sitt vit, 
naar vitet i villa mun rava: 
Naar ein vil hit, vil den andre dit 
– det, ein ser svart, ser den andre kvitt. 
og – rett tykkjest haade aa hava. 


Ilt aa eldast fraa dag til dag 
og aldri sitt ynskje faa fylla: 
Kravi spring fyre i tanande jag 
og strævar du so for aa halda lag 
so – slit du som Samson paa mylla. 


llt og eldast i strid og kav 
og kjenna, kor draumarne brotna. 
Dei modergleda so tidt deg gav, 
men so drys glansen og gullet av, 
og røytte av tvil dei rotna. 


Vonlaust! eg sukkar naar soli stig, 
det er vonlaust, naar soli glader. 
Og eg er so saara i livsens krig 
at auga dimmest og handi sig 
og draumen um lukka skader. 