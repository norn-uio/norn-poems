Um du visste, um du visste 
namn for det, som trykkjer meg! 
Um du visste raad til løysing 
skuld' eg evig takka deg. 


Um du visste, um du visste, 
koss eg lid i harm og svarm, 
aa, det vilde letta hugen, 
gjera meg um hjarta varm! 


Um du visste, um du visste, 
koss eg synda – koss eg leid 
– aa, du torde kanskje aldri 
sjaa meg inn i augo meir! 


Um du visste, um du visste, 
koss eg røynte draum og svik 
lo du visst aat meg og tenkte 
at eg var ein daare lik! 


Um du visste, um du visste 
um mitt tap i livsens spel, 
daa forstod du kvi eg trudde, 
daa forstod du mine tvil, 


Daa forstod du, kvi eg løyner 
meg for folk som skotne dyr – 
kvifor helst eg dauden søkjer, 
kvifor helst eg gleden skyr - - - 


Um du visste, um du visste, 
koss din smil var sol for meg 
og koss mine tankar vakte 
moderkjærlegt yver deg – 


Aa kanhenda, ja kanhenda, 
at du visste og forstod, 
at di eigi, unge lukka 
ofra eg mit hjarteblod, 


Og kanhenda du i dansen 
ikkje lenger gleda fann . . . . 
at der for mitt myrke minne 
daa ei kjærleg taara rann . . . . 