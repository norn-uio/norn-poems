Sol, sol, dybere, 
altid dybere 
dag for dag 
synker du ned mod 
himmelbrynet. 


Mørkels vætter 
forsultne, fejge 
lister sig frem fra 
afgrundens huler, 
spejder mod rov ‒
sanker sig sammen 
i klump og klynger, 
uler, uler 
undertrykt, dæmpet, 
tør ikke endnu 
gribe sit bytte. 
Vel kan de vente, 
forvist de ved, 
at inden snart 
er nok tiden inde. 


Sol, sol, dybere, 
altid dybere 
synker du ned mod 
himmelbrynet; 
stadig kortere 
bliver din bane, 
stadig lavere 
lægger du vejen, 
stadig mattere 
skinner dit lys. ‒
Lysbringer, du! 
hvi svigter din styrke? 
Livbærer, livbærer! 
hvo skal lyse 
op for os arme 
menneskeorme, 
om du dør? ‒ ‒


Og så kommer en dag, 
da sol ej mere 
mægter at løfte 
sit matte hoved 
op over hav ‒
prøver at rejse sig, 
prøver forgjæves ‒
kan ej. 
Endnu et langt, 
bristende blik 
sender den ud 
over berg og bølge. 
Menneskens afkom 
strækker imod den 
skjælvende arme, 
slirrer, stirrer 
ind i dens øje 
med gråd i sit: 
Dø ikke, dø ikke, 
livbærer, lysbringer! 
Rejs dig påny, 
forråd os ikke! 


Men glansen dør, 
som i tåren gløded, 
thi glansens kilde 
er ikke mer. 


Og armene synker 
i afmagt tilbage, 
thi den, de søgte, 
segnede ned. 
Slukt er sol, 
sunket i grav; 
død er dag 
over land og hav. 


Men da rejser sig 
mørkets vætter, 
åbner gabet, 
hyler i vildskab: 
tiden er kommen 
for dem at herske ‒
grumme at se, 
gyselige, 
ej skabt som mennesker, 
ej som dyr, 
intet de ligner ‒
underlige utysker, 
formløse, flade, 
frygtelige masser. 


Frem over hele 
himmelens hvælving 
flakser vældige 
flaggermusvinger, 
dødsgufs følger 
hvert slag de slår. 


Og havet stønner ‒
langt, langt derude, 
hvor himmel og hav 
mødes i mørke ‒
hør, hvor det stønner ‒
lange, tunge, 
jammerfulde støn, 
som vånded sig nogen 
i navnløs smerte. 


Og stønnene stiger, 
stiger og stiger, 
stadig stærkere, 
større, vildere. 
Hvad er det? ‒ ve, 
hvad er det for jammer? ‒
Hu ‒ havet 
vælter sig i vånde, 
fråder i vrede, 
et vildt dyr 
pisket af svøber. ‒
Ak hav, du som bredte dig 
blankt og lyst 
og åndede fred 
og skjænkede næring 
af al din fylde 
har vætternes ondskab 
vakt til liv 
alt det onde, 
som i dig bodde, 
dybt på bunden 
i dig som i andre? 


Huf, huf, 
bølgerne fråder, 
bølgerne bruser, 
bryder sig vej 
med skummende skavl, 
fosser frem 
mod den flade strand, 
bryder brygger 
og bryder både, 
knækker og knaser 
foruden skånsel. 


Og menneskene, stakkar, 
de står der på stranden, 
vrider sine hænder, 
kan intet evne. 
Ødt er nu 
i en eneste time 
alt deres usle, 
faltige eje, 
det, som kosted dem 
år at erhverve. 


Modløse, mangtløse, 
ryggene bøjet, 
hatter og huer 
nedover øret, 
sutrende, hutrende, 
stive af kulde 
stræver de langsoml 
op mod de gamle, 
grålige, lave 
græstækte huse, 
som ligger deroppe 
i klumper og rækker 
og kaldes by. ‒
Der kryber de ind, 
enhver i sit, 
og stænger døren 
og lukker lemmen 
og tænder lampen ‒
ak hvor den oser! ‒
en ussel afhjælp 
for sommersolen. 
De tykkes, livet 
er tungt at leve. 


Men udenfor 
i det store øde, 
der tættes mørket, 
der tykner luften; 
den lægger sig lavt 
som en klam mare, 
trykkende tungt 
mod jordens bryst. ‒
Nu er det stilt, 
vætterne hviler. 


Og gjennem stilheden 
falder der filler, 
filler, filler 
af hvid sne, 
en efter en, 
tusind på tusind 
og dobbelt op ‒
og dobbelt op 
for hvert sekund 
og for hver dag. 
De falder i dage, 
de falder i nætter; 
der er intet ophør, 
der er ingen stans, 
før alt er jevnet 
fint som en flade, 
så hverken sten 
eller hus kan skimtes 
alting dækkes 
af dødningeklædet.


Da ler de, vætterne: 
Nu er vi herrer! 
nu har vi dræbt 
alt liv, som leved!
nu skal der gives 
et ordentligt gravøl. 
Stormvind, stryg 
over hus, over hytte!
Isgufs, gyv 
over hej, over hage!
Alting skal stivne, 
alting skal størkne, 
alting skal vorde 
som hårdeste flint. 


Og det uler op 
der nord mellem bergene, 
uler fremover 
de store vidder. 
Fjord står i rok, 
og rokket fryser, 
fryser i farten 
til flyvende nåle.


Henover sletterne 
fyker sneen, 
blinker som stål 
i det blege måneskin, 
sanker sig sammen 
i svære skavler, 
vælter sig bredt 
over byens huse. 
Dukker et hjørne frem, 
blir det dækket, 
rager en skorsten op, 
skal den hylles ‒
højt, højt over 
det hele lægger 
vinterfokket 
sit tunge tag. ‒ 
Midt i det mægtige 
stivnede snehav 
stikker kun kirkens 
tårn i vejret, 
peger mod himlen 
blågråt og spidst, 
langt og tyndt 
som en skamfrossen finger ‒
ja, peg du, peg! 
hvad hjælper din pegen? 
du peger blot ind 
i et uhyre mørke, 
ind i en eneste 
sort tomhed. 


Opi gruen, 
surøjet, tvær 
sidder kallen 
og snur på skråen, 
grubler forgjæves 
på livets gåde. 
Kjærringen somler 
med sul og med sild, 
barna hænger 
bortefter bænken, 
sutrer iblandt, 
iblandt de sover. ‒
Da kommer fykende 
nedgjennem pejsen 
sod og sne og 
røg isammen, 
fylder stuen 
med stank og kvalm, 
kvalmt var der før, 
men kvalmere blir der. 


Gammelen glor 
opgjennem hullet: 
jagu mener jeg, 
piben er stoppet, 
jagu mener jeg, 
vi er indsned! 


Op med døren 
og ud med skuffer ‒
til med at grave 
lange kanaler, 
til med at skaffe sig 
luft under sneen. 
Pokker til vejr!
er det verdens ende?
skal vi gravlægges 
i levende live? 


Og alt som de graver 
og alt som de skuffer, 
så møder de andre 
ved samme yrke. 
Hele byen 
er ude og graver, 
graver sig frem 
fra underverdnen ‒
småfolk og store, 
det gjælder at finde 
vej til hinanden 
i ensomheden. 
En skal ha ild, 
det er slukket på gruen, 
en anden sild, 
det er slut på dunken; 
og alt som de mødes 
ved vejarbejdet, 
nikker og smiler de 
mod hinanden. 
Blikket er bittert, 
og smilet er surt, 
men trøst er der dog 
i at se sin nabo; 
lidt liv er der dog 
endnu tilovers. 
Snart er der vej 
fra hus til hus, 
snart er det gående 
bortgjennem gaden, 
men intet andet 
end hushøj snevold 
er der at se 
til nogen side; 
mørket ligger 
som loft foroven, 
lukker tæt 
som ligkistelåg. 


Og viserne slæber sig 
sejgt og sent 
frem over urskiven 
uden afveksling; 
nat følger dag 
og dag følger nat, 
men ej er der forskjel 
på dage og nætter. ‒
Dette er næsten 
værre end død; 
den skjænker dog hvile, 
den giver dog fred ‒
men her, men her, 
dybt hernede 
i myretuen, 
hvor menneskens afkom 
kribler og krabler 
om hinanden 
langs trange kanaler, 
kolde og golde, 
her hvor hver albue 
puffer mod albue, 
her hvor man daglig 
må se gjennem ruden 
alt hvad ens næste 
foretar sig ‒
hu for et liv
i sligt et hul! ‒
Surhed siver 
ind i hvert sind, 
afvind og ondskab 
vokser som sop, 
ej er der en 
tilslut, som ej gjerne 
så sin nabo 
på slaveriet. 


Og sladderen går, 
og sladderen går, 
den silrer afsted 
som en bæk om vår; 
først er den liden 
og fast uskyldig, 
så vokser den op 
og blir bred og fyldig, 
og inden kort 
er dens flom så stor, 
at den skyller væk 
al frugtbar jord 
og river hver spire 
og lægger øde 
og levner ej andet 
end stenene døde. 


Og dette er det, 
man kalder at leve! ‒
at folk går omkring 
med knyttet næve 
og hadske blikke 
og hadfyldte ord 
og ønsker sin næste 
did peberen gror. 

Nej hør, ved du hvad! 
det huer mig ikke, 
den bedskhedens kalk 
vil jeg ikke drikke. 
Da hellere ud 
som frifant alene 
og søge at finde mig 
brød mellem stene; 
langt hellere slås 
med vætter og varg 
end at gå her 
og bli ond og arg. 


Så knapper jeg trøjen 
og spænder min ski. 
Gud være lovet, 
den tid er forbi. 
Lad rokket rase, 
det stanser mig ej, 
lad fokket fyke, 
jeg finder nok vej ‒
hvorhen? ‒ ja det 
må guderne vide! 
Først og fremst gjælder det 
freidig at stride. 
Hver strid den finder 
vel sagtens sit mål, 
og ungt er mit sind 
og min arm er stål. 


Lang blev vejen, som jeg måtte vandre, 
mangt og meget mødte mig på vejen, 
udyr trued mig og onde ånder, 
mens jeg stræved fremad gjennem mærket, 
men af skræmsler lod jeg ej mig stanse. 
Og imens jeg vandred gjennem natten, 
skjærpedes mit øje, så jeg lærte 
vej at skimte gjennem vintermørket. 
Fremad skred jeg over øde hejer, 
fremad steg jeg over bratte skrænter, 
fremad, fremad, altid fremad, indtil 
for mig lå et vældigt fjeld og spærred. 
Men jeg samled alle mine kræfter, 
skred fortrøstningsfuld langs fjeldets sider, 
opad, opad mod de fjerne toppe. 
Sneskred bag mig bruste ned i dybet, 
ej jeg vendte mig og 
ikkun opad, altid opad så jeg,
så tilbage ‒
og for hvert et skridt jeg trøstig stræved, 
blegned natten, som mig hidtil hylled, 
veke lysskjær la sig over himlen, 
og det var, som silred bløde toner 
mildt og sagte over mig i rummet. 
Og jeg følte, hvor mit hjerte banked, 
glade anelser mig gjennemstrømmed, 
End et tag ‒ det sidste ‒ og jeg satte 
foden fast på fjeldetindens flade. 


Og se, som jeg står deroppe, 
falder der guld over hav, 
glans over tinder og toppe: 
Sol kjører frem af sin grav. 


Hundrede flammende heste 
er spændt for den lysende karm; 
vætterne flygted og hvæste, 
da de hørte den mægtige larm. 


Det dundrer, det drønner, det durer, 
himlen sig splitter med brag, 
gjenlyd fra fjeldenes urer 
hilser den kommende dag. 


Og isen revner og springer, 
og skavlen løsner i li; 
nu nat, du mørke betvinger, 
nu er din tid forbi. 


Nu jubler lyset imøde 
hvert liv, som lever endnu. ‒
Jeg synes kun synd på de døde, 
de som døde i vinternats gru. 