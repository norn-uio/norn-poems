“Søger du nogen, min pige? 
Du stirrer saa stort paa mig.” 
“Jeg søger ‒ ja sandt at sige ‒ 
jeg søger mig selv i dig”. 


“Hvad ler du dog ad, min kjære? 
Din latter er underlig kaad.”
“Jeg ler ja, ‒ det saa skal være, ‒ 
ler for at skjule min graad.” 


“Hvad græder du for, min søde? 
Hvad ondt har man vel dig gjort?” 
“Jeg kan mig græde tildøde; 
thi du som jeg selv kom bort.” 


“Hvad feiler dig dog? Du stirrer, 
som var du af vanvid besat.”
“Kan du ei høre, det klirrer 
af vaaben i bælgmørk nat.” 


“Herre, min Gud, i din himmel! 
Hvad har vi vel gjort, vi to?”
“Stille, min ven. Jeg blev svimmel; 
saa altfor meget jeg lo.”


“Hvad, nu er det altsaa over? 
Du har det godt, ikke sandt?” 
“Jeg lægger mig ned og sover 
i drøm om det, som forsvandt.”