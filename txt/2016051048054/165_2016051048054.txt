Guds ord er en dommer for synden saa led, 
en rullende torden, et lyn, der slaar ned, 
et sværd, der indtrænger til marv og til ben, 
en hammer, der knuser, om hjertet er sten. 


Guds ord er en kraftig og lysende ild, 
en kvægende luftning saa sød og saa mild, 
en susende hvisken fra evigheds kyst, 
en lindrende salve for sorgfulde bryst. 


Guds ord er en stjerne, som lyser os frem, 
et raab til forvildede syndre: “kom hjem!” 
Det er paa vor arveret sikkerhedsbrev, 
Guds blod det besegler, Guds mænd det nedskrev. 


Guds ord er en stjerne saa mild og saa varm, 
o, hør det, du synder, urolig og arm, 
saa dybt og saa mægtig fra evigheds havn, 
o, hør det og følg det, det bli'r jo dit gavn! 