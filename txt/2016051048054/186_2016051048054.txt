Fem blinde sad, tilfreds enhver, 
og talte sammen saa. 
En sagde: “Græsset rødt jo er, 
og skoven den er blaa!” 
En anden: “Ja, det ved jeg grant, 
og solen? – lad mig se –, 
firkantet er den vist og sandt 
og haver maaner tre.” 


En tredie sagde: “Overalt 
og altid mørkt er der,” – 
den fjerde: “Det var rigtig takt!” 
den femte: “Saa det er.” 
Men pludselig fik en af dem 
sit fulde syn og drog 
til sine brødre hurtig frem 
og sagde: “Feil vi tog! 


Nu ser jeg engen, den er grøn 
og skoven ligesaa, 
og solen rund og lyser skjøn, 
og himlen den er blaa.” 
En sagde: “O, du arme nar!” 
den anden lo: “Ha–ha!” 
den tredie: “Slig en gal vi ta'r!” 
den fjerde sagde: “Ja!” 


Med vigtig mine og med bram 
det sandheds sendebud 
de tog, og fast de lænked' ham 
og lo ham derpaa ud; 
han spottes og forhaanes der 
udaf det blinde folk! – 
O ja, saa gaar det ofte her 
med mangen sandhedstolk. 