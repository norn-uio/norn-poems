I Flesk eg var 
so forlivande glad! 
Eg svalt og puggad 
i Bøker store 
mange Åar 
i vaar Hovudstad 
for aa faa Flesk 
eingong paa Borde. 
Men daa eg hadde 
studert meg fram 
til Skinka paa Borde 
med Øl og Dram, 
so skrik dei lærde i Kor: 
Trikiner! 


Ho Hilda er glad 
og væn som ein Vaar. 
Min Hug heng fast 
i det gyllne Haar. 
Ho Hilda er ljos 
som ein Jonsok-Dag, 
ho hektar meg fast 
med sitt Augne-Lag. 
Med henne som Kona 
ved Fleske-Bord 
skulde her verta 
ein Himmel paa Jord! 
Men høgt ho sviv 
som ei Sol paa sin Veg ‒ 
so høgt, at visst aldri 
ho ansar meg. 


Jau, so kjem eg heimatt 
birren og flink 
med Duskehuva 
so halvt paa Sneid, 
og alle Gjentur, 
i Bygdi beid, 
ringar meg inne 
med varme Blink. 
I Bjørka-Skogen 
ei Middags Stund 
Hilda ho byd meg 
sin raude Munn, 
daa skrik dei Fugle i Kor: 
Bakterier! 


Ho Hilda og eg 
me var vortne eitt; 
me hadde det heitt, 
og me livde feitt. 
Dei Griser, me aatt 
‒ dei Bvin til Dyr ‒
selde me alle 
og køypte oss Kyr. 
No liver me romt 
i Rjome og Mjelk, 
me æt og me drikk 
men so ropar han Shmelch:
Sjaa etter, so finn de 
Bakterier! 
 

Ved Borde med 
Mikroskop me sit, 
og hugnalaust baade 
til Maten naskar. 
Vaagar me stundom 
aa ta oss ein Bit, 
me tykjer, at stygge 
Troll me knaskar. 
Ho Hilda vert mager, 
og eg er arg, 
eg minnest den Tid, 
eg aat som ein Varg 
‒ og bannar Trikiner, Schmelch og Bakterier! 