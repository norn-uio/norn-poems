Han susar 
med megtuge Vengjeslag 
innyver Verdi 
ein Løysings Dag. 
Og Ungdomen samlest 
paa Berge-Tram 
og skodar med Fysna 
mot Dagen fram, 
og Flingar gjeng 
av Frygd gjenom Modet, 
det straalar av Augo, 
det brenn i Blodet: 
“Dei Gamle veiknad 
og visste kje Raad ‒ 
no er det vaar Dag og vaar Daad!”
 

Eit nytt Aarhundrad 
med sterke Menn 
og frie Kvinnur 
i kvarden Grend! 
No er det vaar Tid 
til dei tunge Tak; 
og Norge, Norge 
er all vaar Sak! 
Norge er huta, 
og Norge er hæda ‒ 
kom lat oss segja 
med Graat og med Gleda: 
“Dei Gamle veiknad 
og visste kje Raad ‒
no er det vaar Dag og vaar Daad!”


Kom lat oss sverja 
med heilag Røyst: 
Tunga aat Mor 
skal fyrst verta løyst! 
Norsk vil me tala 
i Nord og i Sud, 
tala paa Tinget 
og tala med Gud. 
Det, som vaart Folk no 
kann fria og samla, 
einast er Maalet 
det sterka, det gamla. 
Dei Gamle veiknad 
og visste kje Raad ‒ 
no er det vaar Dag og vaar Daad! 


Han susar 
med megtuge Vengjeslag 
innyver Landet 
ein Rettferds Dag. 
Og Ljoset alt gyller 
dei rakaste Tindar, 
og Lygni spreidest 
fyr alle Vindar. 
Og Sanningi røyser 
med Allmagt Kravet: 
alt Fusk skal søkkjast 
i djupaste Havet! 
For syng me som Svisvort
fraa Vaarens Kvist: 
Vaart Norge fyrst og vaart Norge sidst!