Fyrste Blomen 
han er komen 
‒ sjaa i Bakken der! 
Millom grone Straai 
hæv han seg paa Taai 
stend og stirer 
rundt og tirer, 
uppmot Soli lær. 


Kvik i Toppar 
syng og hoppar 
Fuglen nett og fin. 
Livet er ein Gaman 
fyr oss alle saman! 
Tyngsla vikjer, 
Voni sprikjer, 
heile Verdi skin! 


Nei, høyr Humla, 
koss ho brumlar, 
snakar mest ho vinn! 
Vil du, feite Frua, 
vek fraa denne Tua! 
Fyrste Blomen, 
som er komen, 
det er Blomen min.