Salige Slægt 
paa Fremtidens Høje! 
Seklernes Brøde er sonet, 
Vunderne lægt, – 
Tidernes Saga er kronet; – 
ud af hvert Øje 
straaler der tusinde Længslers Triumf. 


Frelserens Sjæl 
i Folkene luer; 
Renhedens Skjønhed er blevet 
Verden til Del. 
Salig  med Gud gjenforenet, 
klarlig den skuer 
dybt i sit Indre sin eneste Lov. 


Fortidens Baand 
længer ej binder; – 
Menneskets Indre besjæler 
Frihedens Aand; 
frigjort, i Lyset det lever; 
salig oprinder 
Frihedens fuldkomne dejlige Dag. 


«Retfærd og Fred 
kysses»; der gløder 
Kjærlighed ud af hvert Øje; 
Stjernerne ned 
smiler paa Gravenes Høje –: 
Himlene møder 
Jorden som fordum i skjøn Harmoni. 


Salige Slægt 
paa Fremtidens Høje! 
Mildnet, som Dug kun, er Taaren, 
Vunderne lægt; 
skjøn mer end Saron om Vaaren, 
skal du dig bøje, 
knæle i Aand og i Sandhed for Gud! 