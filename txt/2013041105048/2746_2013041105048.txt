Nu sløres Stjærnerne paa Himlens Buer, 
nu dæmrer Dagen 
og aander som en Drøm om Lys paa Luften. 
Alt er saa lydt, saa høitidstemt og stille, 
og dog som om den blege Morgen vilde 
paa første Ildord bruse over Verden . . . 
En Sværm af bittesmaae Lyd, der vækkes, 
et Drys af Sol, en Fugl, der sødt forskrækkes 
og stemmer op i Glansen af en nytændt 
og herlig Dag sin morgenfriske Salme. 
Og svaiende i Dagens Sol en Palme, 
en gylden Palme mod det vinblaa Hav. 