Litla, bleika Anemone, 
du og eg er gamle Viner 
og eg trur min Songartone, 
du fraa gamle Dagar kjenner. 
Mangein Gong i Bakkahallet 
smaasong eg ved Solargladet 
og i Plugt med Kjeldefallet 
aukad Elsken, minkad Hadet. 


Lær meg Blom, som du at bøyga 
stilt mitt Hoved so eg taaler 
alt, kvat vondt eg fær at døya 
av dei kvasse Livsens Naaler. 
Men lat Angat stendigt stila 
etter Ljos fraa høgre Strender, 
der, kor Engleaugo smila, 
der, kor Strid til Kvild seg vender. 


Stilt du stend i Livd av Steinar, 
men du bljug og blaaøygd tirer. 
Aa, eg ser, du myket meinar, – 
høgt dei ljose Augo stirer. 
Gøym det væl, mi Anemone, 
gagnlaust er det til at tala 
der kor ingen paa vil høyra,
– drøym det stilt, det best vil svala. 


Gamle Blaahatt skynar litet, 
kvat ein Blom som du hev inne; 
endaa minder hev av Vitet 
Burknen med sitt myrka Sinne. 
Difyr er det vel du græter, 
stilt og taalugt Halsen bøyger, 
naar i ljoss Sumarnæter 
svale Vinden lint seg smøyger. 


Anemone, vil du flytta 
heim til meg og faa ei Torva 
anten i eld” attmed Hytta? 
Trur du inkje det vil horva? 
Eg skal høyra paa kvar Segni, 
som du berre fram vil bera; – 
aa, me vilde av kvarandre 
mangt og myket faa at læra. 


Daa kvar Kveld eg aat deg synger, 
det vil jaga myrka Stunder, 
og kvar Stein, som Bringa tynger 
skulde fly fyr glade Lunder. 
Hausten kjem,  du lyt deg gøyma, – 
daa vert kaldt paa villa Marki, – 
fyrr, daa Regnet tok til strøyma, 
gøymde Duva seg i Arki.