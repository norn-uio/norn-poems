Paa Mindets Tavle staar Navn ved Navn, 
der tungt fortæller om dyre Savn 
for Land, for Kirke, 
for Hverdagsvirke 
i Hjemmets Havn. 


De tyndes Rækkerne Dag for Dag 
af Høvdingflokken i Livets Slag. 
Men Slægten ejer 
hver vunden Sejer 
for Sandheds Sag. 


Lad Kirkegaarden faa Støvets Arv, 
naar Slægten arver den indre Marv, 
et Liv kan sanke 
af Daad og Tanke 
til Slægtens Tarv. 


Hvad Fædre virked' i Kamp og Daad 
og Mødre vigsled' med Bøn og Graad 
er Barnets Eje 
paa Fremtidsveje 
til fortsat Daad. 


Ja Tak, I faldne, for hvad I stred, 
for hvad I ofred', og hvad I led. 
Den bedste Gave, 
vi arvet have, 
er Kjærlighed. 


I Kjærlighed vil vi ligne dem, 
som faldt og virked' for odlet Hjem. 
Og Mindet samle 
skal unge, gamle 
i Handling frem. 