I en Sommeraften sad jeg 
under de Plataners Kroner, 
og i Tanker vide gled jeg 
ind i Fredens store Zoner. 


Gamle Minders rige Skygger 
spøgede bag Palmens Grene, 
der hvor Mindets Vemod ligger, 
leger man tidt helst alene. 


Her jeg legte engang hyppig, 
hurtig tæres Tidens Ved, 
i Cypressens Have yppig 
ønsker jeg et Hvilested. 


Eller ønsker jeg at bade 
end en Gang i Rosens Duft, 
i de dybe Nattehimle, 
leve der i Æthers Luft. 


Eller ønsker jeg at være 
ensom, fattig Aftenvind, 
alle disse Tanker sære 
summer mig i Øret ind. 


I min skumringstrætte Slummer 
lyder Larmen fjernt fra By, 
paa mig hviler Verdens Kummer, 
melankolsk er al min Hu. 