Sileon græd i sin Grav 
den bitreste bitre Taare, 
Sileon Navnet var 
paa ham, der elsked saa saare. 


Han raabte i Nattens Dunkle: 
Din Haand, din Haand, Maccardo, 
bred over mig Ligsvøbskaaben, 
giv mig din sidste Karfunkle. 


Din sidste Karfunkle, Maccardo, 
riv den fra Hjerteroden 
og knæl her ved Gravens Alter 
til evig, evige Tider. 


Ser jeg jo, at du kommer 
i Leg med de hvide Vinde, 
ak, Maccardo, jeg ser jo 
til Svar dine Taarer rinde. 